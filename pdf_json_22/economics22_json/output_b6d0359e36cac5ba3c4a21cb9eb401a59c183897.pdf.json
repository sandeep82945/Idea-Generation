{
    "abstractText": "Politeja Nr 2(77), 2022, s. 231-252 https://doi.org/10.12797/Politeja.19.2022.77.10 Licencja: CC BY-NC-ND 4.0",
    "authors": [
        {
            "affiliations": [],
            "name": "TEORIA POLITYKI"
        },
        {
            "affiliations": [],
            "name": "Janusz GOLINOWSKI"
        },
        {
            "affiliations": [],
            "name": "POLITEJA"
        },
        {
            "affiliations": [],
            "name": "Janusz Golinowski"
        }
    ],
    "id": "SP:a304112f481ccd23b5f104d3d4280e940c599158",
    "references": [],
    "sections": [
        {
            "heading": "Between the Syndrome of Economic Progressivism and Decomposition Political Processes",
            "text": "The article discusses the issue of the modernizing practices\u2019 crisis, which arises at the very foundations of the political order. Changes in world development expose nuances and ambivalences of contemporary politics. Technical development of information transmission, transport, telecommunication and computerization as well as the globalization of financial flow, and an increasing number of foreign investors all create new conditions for changes on the levels of economy and politic system. The coronavirus pandemic compels us to reassess the main risks faced by the world and individual countries. The pandemic has set new requirements for sectors that have a\u00a0direct impact on living conditions: education, healthcare, labor, recreation, the motivation system, etc.\nKeywords: neoliberal way of development, political order, crisis, globalization of financial flow\nS\u0142owa kluczowe: neoliberalna droga rozwoju, \u0142ad polityczny, kryzys, globalizacja przep\u0142yw\u00f3w finansowych\nMy\u015blenie o\u00a0 przysz\u0142o\u015bci z\u00a0 trudem zyskuje realny odd\u017awi\u0119k w\u00a0 naukach spo\u0142ecznych, chocia\u017c nie tylko transformacje techniczne wsp\u00f3\u0142czesnego \u015bwiata wymuszaj\u0105 prospektywno\u015b\u0107 jako wymiar my\u015blenia uwik\u0142anego r\u00f3wnie\u017c w\u00a0przysz\u0142e konsekwencje dzisiejszych wybor\u00f3w. Architekci projekt\u00f3w nowoczesno\u015bci maj\u0105 sk\u0142onno\u015b\u0107 do odrzucania my\u015blenia dialektycznego oraz pomijania zagadnie\u0144 \u017cycia spo\u0142eczno-gospodarczego w\u00a0kategoriach ca\u0142o\u015bciowych system\u00f3w. Zast\u0119puj\u0105 je wycinkowymi analizami konkretnych sytuacji, instytucji i\u00a0 dyskurs\u00f3w, k\u0142ad\u0105cymi nacisk na pluralizm, fragmentaryzacj\u0119 i\u00a0zr\u00f3\u017cnicowanie. Rozw\u00f3j gospodarczy nale\u017cy jednak postrzega\u0107 w\u00a0szerszej perspektywie, kt\u00f3ra uwzgl\u0119dnia sie\u0107 wsp\u00f3\u0142zale\u017cno\u015bci pomi\u0119dzy gospodark\u0105, spo\u0142ecze\u0144stwem, technologi\u0105 i\u00a0kultur\u0105. Osi\u0105gni\u0119cia zachodnich spo\u0142ecze\u0144stw tworz\u0105 cz\u0119stokro\u0107 og\u00f3lny obraz historii ufundowany na tezie, \u017ce zachodni kapitalizm jest pierwszym systemem spo\u0142eczno -gospodarczym, kt\u00f3ry dokona\u0142 unifikacji \u015bwiata1. Przes\u0142anie to, stanowi\u0105c wyraz dominuj\u0105cej narracji Zachodu, w\u00a0du\u017cym stopniu zniekszta\u0142ca rzeczywisto\u015b\u0107. Ju\u017c bowiem przed XVI wiekiem spo\u0142ecze\u0144stwa konkurowa\u0142y w\u00a0 rozleg\u0142ych regionalnych systemach, a\u00a0nawet w\u00a0systemie \u015bwiatowym2. Niedocenianie tych interakcji nie pozwala zrozumie\u0107 dynamiki rozwoju globalnych zmian.\nOd czas\u00f3w o\u015bwiecenia, poprzez rewolucj\u0119 przemys\u0142ow\u0105 i\u00a0 kulturowy rozkwit Zachodu, zmiany w\u00a0historii \u015bwiata zdawa\u0142y si\u0119 przebiega\u0107 zgodnie z\u00a0g\u0142\u0119bok\u0105 logik\u0105 modernizacji.\u00a0 By\u0142 to ruch post\u0119powy, mobilizowany nauk\u0105, innowacjami, technologi\u0105, konstytucjonalizmem i\u00a0adaptacj\u0105 instytucjonaln\u0105. \u015awiat znalaz\u0142 si\u0119 w\u00a0obj\u0119ciach impulsu modernizacyjnego, a\u00a0wraz z\u00a0nim rozwija\u0142y si\u0119 r\u00f3wnie\u017c jego instytucje zarz\u0105dzaj\u0105ce. U\u00a0podstaw tego procesu leg\u0142y praktyki stanowi\u0105ce elementy sk\u0142adowe nowoczesnych spo\u0142ecze\u0144stw, a\u00a0powi\u0105zania i\u00a0korzy\u015bci p\u0142yn\u0105ce z\u00a0integracji mia\u0142y sprzyja\u0107 pokojowi i\u00a0post\u0119powi spo\u0142ecznemu.\u00a0Mo\u017cna w\u015br\u00f3d nich wymieni\u0107: handel, gdzie rz\u0105dy i\u00a0 instytucje umo\u017cliwia\u0142y wsp\u00f3\u0142prac\u0119 i\u00a0u\u0142atwia\u0142y pa\u0144stwom wywi\u0105zywanie si\u0119 ze swoich zobowi\u0105za\u0144 wewn\u0119trznych;\u00a0multilateralizm, czyli perspektyw\u0119 harmonizowania relacji mi\u0119dzy pa\u0144stwami na podstawie uog\u00f3lnionych zasad post\u0119powania; mo\u017cliwo\u015bci kreacji spo\u0142ecze\u0144stwa globalnego poprzez eliminowanie \u201epolityki si\u0142y\u201d z\u00a0relacji mi\u0119dzynarodowych oraz traktowanie liberalnego porz\u0105dku jako si\u0142y sprawczej ewolucji pa\u0144stwa w\u00a0kierunku liberalnej demokracji3.\nTym, co po\u0142\u0105czy\u0142o idee rozwoju liberalnego internacjonalizmu, by\u0142a wizja otwartego, opartego na zasadach i\u00a0progresywnie zorientowanego \u0142adu \u015bwiatowego. W\u00a0XX wieku pojawi\u0142o si\u0119 znacznie bardziej rozwini\u0119te poczucie liberalnego internacjonalizmu, rozumianego jako zestaw \u015brodk\u00f3w na zreformowanie i\u00a0 organizowanie \u015bwiata w\u00a0 taki\n1 Na prze\u0142omie pierwszej i\u00a0drugiej dekady XXI wieku wp\u0142ywowy singapurski filozof i\u00a0politolog\u00a0Kishore Mahbubani twierdzi\u0142, \u017ce nast\u0105pi\u0142 koniec ery dominacji Zachodu w\u00a0historii \u015bwiata. Por. K.\u00a0Mahbubani, The New Asian Hemisphere. The Irresistible Shift of Global Power to the East, New York 2008; ten\u017ce, The Great Convergence. Asia, the West, and the Logic of One World, New York 2013.\n2 S. Amin, The Ancient World-Systems versus the Modern Capitalist World-System, [w:] The World System. Five Hundred Years or Five Thousand?, red. A.G. Frank, B.K. Gills, London\u2013New York 1993.\n3 T. Dunne, M. McDonald, The Politics of Liberal Internationalis,\u00a0\u201eInternational Politics\u201d\u00a02013, vol. 50, nr\u00a01, s. 1-17.\nspos\u00f3b, aby u\u0142atwi\u0107 d\u0105\u017cenie do liberalnej demokracji w\u00a0poszczeg\u00f3lnych krajach i\u00a0w relacjach mi\u0119dzynarodowych. W\u015br\u00f3d liberalnych internacjonalist\u00f3w panowa\u0142o przekonanie, \u017ce zachodni\u00a0\u2013 a\u00a0co za tym idzie\u00a0\u2013 \u015bwiatowy porz\u0105dek jest zdolny do reform4. Liberalny \u0142ad zosta\u0142 zaprojektowany z\u00a0my\u015bl\u0105, aby chroni\u0107 liberalne demokracje przed rosn\u0105cym ryzykiem ekonomicznych i\u00a0 politycznych wstrz\u0105s\u00f3w generowanych przez sam\u0105 nowoczesno\u015b\u0107.\u00a0W ten spos\u00f3b liberalny internacjonalizm oferowa\u0142 wizj\u0119 zachodniego\u00a0\u2013 i\u00a0ostatecznie globalnego\u00a0\u2013 porz\u0105dku, zapewniaj\u0105cego regu\u0142y organizacyjne do negocjowania nieprzewidzianych okoliczno\u015bci zagra\u017caj\u0105cych d\u0105\u017ceniu do liberalnej demokracji.\nWprawdzie neoliberalizm jako re\u017cim polityki gospodarczej by\u0142 krytykowany za nadmierny technokratyzm, ale w\u00a0tym procesie transformacji nale\u017cy dostrzega\u0107 kompleks zjawisk g\u0142\u0119boko politycznych. Konceptualn\u0105 ekspansj\u0119 neoliberalizmu z\u00a0polityki gospodarczej na w\u0142adz\u0119 polityczn\u0105 mo\u017cna traktowa\u0107 jako ide\u0119 \u201eodrodzenia kapita\u0142u\u201d, kt\u00f3ra d\u0105\u017cy\u0142a do oderwania powojennego kompromisu, dotycz\u0105cego polityki interwencjonizmu Johna Maynarda Keynesa i\u00a0 rozbudowanej opieki spo\u0142ecznej5. Rozszerzenie logiki politycznej wplecionej w\u00a0 agend\u0119 polityki gospodarczej sprawi\u0142o, \u017ce neoliberalizm p\u0142ynnie wkroczy\u0142 w\u00a0ramy si\u0119gaj\u0105ce sfery politycznej, ekonomicznej i\u00a0kulturowej. Zamiast konkurencyjnej struktury rynku, jak przewidywano w\u00a0ortodoksyjnej ekonomii, wy\u0142oni\u0142 si\u0119 system oligopolistycznej rywalizacji o\u00a0dominacj\u0119 w\u00a0\u015bwiatowej produkcji pomi\u0119dzy globalnymi korporacjami. W\u00a0przyj\u0119tej koncepcji zmian neoliberalizm sta\u0142 si\u0119 nie tylko pakietem rozwi\u0105za\u0144 ustawowych, ale \u201ezgeneralizowan\u0105 normatywno\u015bci\u0105\u201d, kt\u00f3ra mia\u0142a tendencj\u0119 do organizowania zar\u00f3wno dzia\u0142a\u0144 rz\u0105dz\u0105cych, jak i\u00a0post\u0119powania samych rz\u0105dzonych, a\u00a0nawet ich samopojmowania wed\u0142ug zasad rywalizacji, wydajno\u015bci i\u00a0u\u017cyteczno\u015bci6. Odpowiedzi\u0105 na rozw\u00f3j techniki i\u00a0nowoczesnych technologii sta\u0142y si\u0119 m.in. globalizacja i\u00a0rewolucja telekomunikacyjna, przynosz\u0105ce wiele korzy\u015bci wynikaj\u0105cych z\u00a0 rozwoju gospodarki, zw\u0142aszcza kraj\u00f3w rozwini\u0119tych. R\u00f3wnocze\u015bnie zrodzi\u0142y one ogromne problemy nie tylko dla kraj\u00f3w rozwijaj\u0105cych si\u0119, ale r\u00f3wnie\u017c szereg dysfunkcji w\u00a0pewnych obszarach pa\u0144stw uwa\u017canych za zamo\u017cne.\n4 Liberalny internacjonalizm pojawi\u0142 si\u0119 po II wojnie \u015bwiatowej jako wizja organizacyjna porz\u0105dku kierowanego przez Zach\u00f3d.\u00a0Jego pierwowzorem by\u0142 projekt neoliberalizmu, kt\u00f3ry wy\u0142oni\u0142 si\u0119 z\u00a0szerszej liberalnej tradycji filozoficznej z\u00a0 jej w\u0142asnymi wewn\u0119trznymi podzia\u0142ami na temat r\u00f3wnowagi mi\u0119dzy pa\u0144stwem i\u00a0rynkiem, indywidualn\u0105 wolno\u015bci\u0105 i\u00a0kolektywnymi przedsi\u0119wzi\u0119ciami oraz ekonomi\u0105 i\u00a0spo\u0142ecze\u0144stwem. Neoliberalizm mo\u017ce by\u0107 przedstawiony jako polityczny projekt promowany przez si\u0142y spo\u0142eczne w\u00a0celu przywr\u00f3cenia kapitalistycznego wp\u0142ywu poprzez pomys\u0142y na reorganizacj\u0119 kapita\u0142u i\u00a0 porz\u0105dku spo\u0142ecznego. Zob. H. Overbeek, B. van Apeldoorn, Neoliberalism in Crisis, Basingstoke 2012, s. 4-5.\n5 Neoliberalizm jako ostatnie z\u00a0wciele\u0144 nowoczesnego kapitalizmu rozwija\u0142 si\u0119 w\u00a0trzech fazach. Pierwsza to okres od prze\u0142omu wiek\u00f3w do wielkiego kryzysu ko\u0144ca lat dwudziestych; druga to okres powojenny, w\u00a0kt\u00f3rym \u015bwiatowa gospodarka podporz\u0105dkowana by\u0142a ekonomii keynesowskiej; faza trzecia\u00a0\u2013 czyli neoliberalizm, wyznaczany od kryzysu lat siedemdziesi\u0105tych z\u00a0r\u00f3\u017cnymi ograniczeniami \u2013 trwa do dzisiaj. Zob. G. Dum\u00e9nil, D. L\u00e9vy, The Crisis of Neoliberalism, Cambridge, MA 2011.\n6 Has\u0142a nowego lub \u201eneo-\u201d liberalizmu\u00a0 to: liberalizacja, prywatyzacja, utowarowienie, reformy regulacyjne i\u00a0delegowanie kompetencji do instytucji postrzeganych jako niezale\u017cne agencje regulacyjne, a\u00a0tak\u017ce konkurencja i\u00a0przedsi\u0119biorczo\u015b\u0107. Zob. N. Brenner, J. Peck, N. Theodore, After Neoliberalization? , \u201eGlobalizations\u201d 2010, vol. 7, nr\u00a03, s. 327-345.\nG\u0142\u00f3wnym celem niniejszego artyku\u0142u jest refleksja nad warunkami wsp\u00f3\u0142istnienia pomi\u0119dzy prac\u0105 i\u00a0kapita\u0142em oraz wynikaj\u0105cymi z\u00a0nich relacjami mi\u0119dzy instytucj\u0105 pa\u0144stwa i\u00a0rynkiem7. Jest to szczeg\u00f3lnie istotne, poniewa\u017c obecny pomys\u0142 racjonalnej idei regulacyjnej w\u00a0narracji Zachodu przestaje obowi\u0105zywa\u0107 w\u00a0\u015bwiecie polityki, kt\u00f3ra osi\u0105gn\u0119\u0142a stadium ca\u0142kowitej autonomiczno\u015bci wobec dyskursu innego ni\u017c w\u0142asny. Uzmys\u0142owiwszy sobie, \u017ce rynki i\u00a0handel zmieniaj\u0105 charakter naszego \u017cycia, musimy rozwa\u017cy\u0107, gdzie rynki maj\u0105 racj\u0119 bytu, a\u00a0gdzie stanowi\u0105 egzystencjalne zagro\u017cenie spo\u0142ecze\u0144stw i\u00a0narod\u00f3w. A\u00a0na to pytanie nie da si\u0119 jednoznacznie odpowiedzie\u0107, nie zastanawiaj\u0105c si\u0119 nad znaczeniem poszczeg\u00f3lnych warto\u015bci, jakie powinni\u015bmy im przypisywa\u0107. Panowanie kategorii ekonomicznych typu: rynek wyborczy, wyborca jako klient, produkt polityczny, kt\u00f3ry nale\u017cy sprzeda\u0107, czy kapita\u0142 wyborczy ujawniany w\u00a0sonda\u017cach\u00a0\u2013 to tylko niekt\u00f3re z\u00a0narz\u0119dzi kreowania polityki, otwieraj\u0105ce pole do dyskusji nad istot\u0105 post\u0119pu spo\u0142ecznego8. Urynkowienie okre\u015blonych d\u00f3br lub dziedzin \u017cycia spo\u0142ecznego wp\u0142ywa na spos\u00f3b, w\u00a0jaki je postrzegamy, niejednokrotnie prowadz\u0105c do ich dewaloryzacji."
        },
        {
            "heading": "1. PRZESTRZENIE SYTUACJI KRYZYSOWYCH",
            "text": "Dzisiejszy obraz post\u0119pu spo\u0142ecznego cywilizacji zachodniej nadal mie\u015bci si\u0119 w\u00a0ramach nowoczesno\u015bci, chocia\u017c wszystkie wyobra\u017cenia, kt\u00f3re w\u00a0 po\u015bpiechu zwiastowa\u0142y pocz\u0105tek nowej przysz\u0142o\u015bci, dawno straci\u0142y na aktualno\u015bci. R\u00f3wnie\u017c w\u00a0dziedzinie relacji mi\u0119dzynarodowych teoretycy szybko zapowiedzieli nadej\u015bcie nowej ery, w\u00a0kt\u00f3rej pa\u0144stwo jako jednostka instytucjonalnej nowoczesno\u015bci straci ostatecznie swoje znaczenie, a\u00a0pa\u0144stwa narodowe zostan\u0105 zast\u0105pione spekulatywnym, uniwersalnym bytem9. W\u00a0ci\u0105gu dekady od \u015bwiatowego kryzysu finansowego lat 2007-2008 globalny \u0142ad przeszed\u0142 od sytuacji, gdy systemy demokracji zachodniej mia\u0142y znacz\u0105cy wp\u0142yw, poprzez ulotn\u0105 faz\u0119 globalnej wsp\u00f3\u0142pracy, a\u017c zatrzyma\u0142 si\u0119 w\u00a0rzeczywisto\u015bci nacechowanej wzrostem rywalizacji mi\u0119dzy mocarstwami10. Pa\u0144stwa spoza cywilizacji zachodniej podejmuj\u0105\n7 J. Golinowski, Kryzys narracji w\u00a0nowoczesnej polityce Zachodu, \u201eTeoria Polityki\u201d 2018, nr\u00a02, s. 161-180. 8 Rynki i\u00a0pieni\u0105dze korumpuj\u0105 i\u00a0degraduj\u0105 demokracj\u0119, a\u00a0instytucje polityczne i\u00a0ich wyniki s\u0105 coraz bardziej\nzdominowane przez finanse i\u00a0kapita\u0142 korporacyjny. Homo\u00a0oeconomicus podwa\u017ca demokratyczne praktyki i\u00a0demokratyczn\u0105 wyobra\u017ani\u0119, niszcz\u0105c podmiot, kt\u00f3ry rz\u0105dzi si\u0119 autonomi\u0105,\u00a0demokracj\u0119 za\u015b zast\u0119puje plutokracja. Por. W. Brown, Undoing the Demos. Neoliberalism\u2019s Stealth Revolution,\u00a0New York 2015,\u00a0s. 17-46.\n9 Jean-Marie Gu\u00e9henno omawia\u0142 konsekwencje tych zamian: koniec narodu, koniec polityki, imperium bez imperatora, niewidoczne \u0142a\u0144cuchy dostaw i\u00a0przemoc imperialn\u0105. Zob. J.M. Gu\u00e9henno, The End of the Nation-State, Minnesota 2000.\n10 Zjednoczenie kontynentu po roku 1990 nie tylko nie doprowadzi\u0142o do przyspieszenia rozwoju, ale wr\u0119cz zaowocowa\u0142o frustracj\u0105, szczeg\u00f3lnie w\u00a0cz\u0119\u015bci kraj\u00f3w Zachodu. Skala i\u00a0g\u0142\u0119boko\u015b\u0107 kryzysu zwi\u0105zane s\u0105 z\u00a0kumulacyjn\u0105 dynamik\u0105 pi\u0119ciu wzajemnie powi\u0105zanych trajektorii kryzysowych: trajektorii kryzysu finansowego, trajektorii kryzysu gospodarczego, trajektorii kryzysu porz\u0105dku globalnego, trajektorii kryzysu elity globalnej, trajektorii kryzysu cywilizacji atlantyckiej. Jeste\u015bmy w\u00a0punkcie zwrotnym historii i\u00a0kszta\u0142towania si\u0119 globalnego rz\u0105dzenia, dzielenia si\u0119 w\u0142adz\u0105 i\u00a0wp\u0142ywami. Zob. A. Kukli\u0144ski, Megaspaces of the XXI Century. A\u00a0Problem-Oriented Study, [w:] Reconfiguration of the Global Scene and the Megaspaces of the XXI Century, red. P. Artymowska, A. Kukli\u0144ski, P. \u017buber, Warsaw 2012, s. 72-81.\nwysi\u0142ek, aby os\u0142abi\u0107 rol\u0119 demokratycznych procedur w\u00a0relacjach mi\u0119dzynarodowych, a\u00a0rokowania wydaj\u0105 si\u0119 ma\u0142o przewidywalne. \u00d3w paradoks polega na tym, \u017ce jeszcze w\u00a0latach dziewi\u0119\u0107dziesi\u0105tych ubieg\u0142ego wieku by\u0142y one realn\u0105 wizj\u0105 wprowadzenia neoliberalnego porz\u0105dku na ca\u0142ym \u015bwiecie. W\u00a0konsekwencji wielkich przeobra\u017ce\u0144, kt\u00f3re s\u0105 nieodwracalne, mo\u017cna m\u00f3wi\u0107 o\u00a0nadej\u015bciu epoki p\u0142ynno\u015bci policentrycznego \u015bwiata, gdzie b\u0119dzie kilka\u00a0\u2013 zamiast jednego \u2013 o\u015brodk\u00f3w wp\u0142ywu11.\nNeoliberalizm za pomoc\u0105 r\u00f3\u017cnych metod\u00a0 \u2013 regulacji albo deregulacji rynku, odrzucania interwencjonizmu pa\u0144stwa i\u00a0 os\u0142abiania jego pozycji, manipulacji systemem fiskalnym\u00a0\u2013 sprzyja wzbogacaniu si\u0119 w\u0105skich grup, cz\u0119sto poprzez ubo\u017cenie szerokich rzesz spo\u0142ecze\u0144stwa. Proces przekszta\u0142cania \u201erynk\u00f3w towarowych w\u00a0rynki finansowe\u201d ujawni\u0142 swoje s\u0142abo\u015bci. Sektor finansowy mia\u0142 systemotw\u00f3rczy wp\u0142yw na ca\u0142\u0105 gospodark\u0119 i\u00a0 wywo\u0142a\u0142 fundamentalne zmiany r\u00f3wnie\u017c w\u00a0 sektorach niefinansowych. Jego skutkiem jest kryzys mocy wytw\u00f3rczych pa\u0144stwa; mo\u017cna powiedzie\u0107, \u017ce finansjalizacja paso\u017cytuje na tym, co zosta\u0142o wcze\u015bniej wyprodukowane. Aktywa towarowe b\u0119d\u0105ce narz\u0119dziem do kreowania instrument\u00f3w finansowych stworzy\u0142y ca\u0142\u0105 platform\u0119 spekulacyjnych inwestycji. Natomiast \u015bwiatowi przedstawiciele globalnej plutokracji, niezwi\u0105zani z\u00a0produkcj\u0105 towar\u00f3w czy pozyskiwaniem surowc\u00f3w, zaj\u0119li wiod\u0105ce pozycje, a\u00a0kontrolowany przez nich system rynkowy zosta\u0142 przysposobiony do zapewnienia im gratyfikacji finansowej12.\nDzisiejsze skutki kryzysu finansowego, kt\u00f3ry rozwin\u0105\u0142 si\u0119 w\u00a0 zachodnim \u015bwiecie po krachu w\u00a02008 roku, s\u0105 nie tylko kolejn\u0105, cykliczn\u0105 ofensyw\u0105 nowoczesnego kapitalizmu zwanego projektem neoliberalnym. Stanowi\u0105 one symptom swego rodzaju wyczerpania XX-wiecznego projektu gospodarczego i\u00a0wydajnej produkcji d\u00f3br. Przemys\u0142owy \u015bwiat epoki progresywno\u015bci, opr\u00f3cz wielu problem\u00f3w, posiada\u0142 niew\u0105tpliw\u0105 zalet\u0119\u00a0\u2013 potrzebowa\u0142 ludzi pracy. Funkcjonowa\u0142 on na bazie idei, \u017ce ka\u017cdemu cz\u0142owiekowi potrzebne jest jakiekolwiek zaj\u0119cie, a\u00a0pa\u0144stwa winny rozwija\u0107 sw\u00f3j potencja\u0142 gospodarczy i\u00a0spo\u0142eczny. W\u00a0owych czasach przedstawiciele w\u0142adzy i\u00a0biznesu koncentrowali si\u0119 na realizacji pomys\u0142\u00f3w gospodarczych, aby pod\u0105\u017ca\u0107 za \u201ezachodnim standardem \u017cycia\u201d. Powstawa\u0142a swego rodzaju norma jednolito\u015bci d\u0105\u017ce\u0144 i\u00a0aspiracji spo\u0142eczno\u015bci Zachodu13.\n11 Przyk\u0142adowo Zbigniew Brzezi\u0144ski, bior\u0105c pod uwag\u0119 takie zmienne, jak: potencja\u0142 demograficzny, potencja\u0142 ekonomiczny i\u00a0potencja\u0142 militarny, dostrzega wyra\u017ane przesuni\u0119cie na geopolitycznej mapie \u015bwiata, gdzie coraz bardziej asertywny Wsch\u00f3d przesuwa si\u0119 na pozycj\u0119 cofaj\u0105cego si\u0119 Zachodu. Zob. Z. Brzezi\u0144ski, Strategic Vision. America and the Crisis of Global Power, New York 2012, s. 5-32.\n12 G\u0142\u00f3wne zyski s\u0105 teraz zbierane z\u00a0kapita\u0142u po\u017cyczkowego (sektor bankowy, rynki finansowe) i\u00a0obiegu kapita\u0142u. Tak zwana\u00a0rewolucja w\u00a0finansach spowodowa\u0142a, \u017ce rozw\u00f3j technologiczny znalaz\u0142 sw\u00f3j najbardziej op\u0142acalny rynek spekulacji, tj. instrumenty pochodne, swapy, fundusze hedgingowe, fundusze inwestycyjne, papiery warto\u015bciowe. Zob. W.I. Robinson, The Great Recession of 2008 and the Continuing Crisis. A\u00a0Global Capitalism Perspective,\u00a0 \u201eInternational Review of Modern Sociology\u201d 2012, vol.\u00a038, nr\u00a02, s. 169-198.\n13 Po II wojnie \u015bwiatowej Stany Zjednoczone i\u00a0ich partnerzy zbudowali wieloaspektowy i\u00a0rozrastaj\u0105cy si\u0119 porz\u0105dek mi\u0119dzynarodowy, zorganizowany wok\u00f3\u0142 otwarto\u015bci gospodarczej, instytucji wielostronnych, wsp\u00f3\u0142pracy w\u00a0 zakresie bezpiecze\u0144stwa i\u00a0 solidarno\u015bci demokratycznej. Stany Zjednoczone sta\u0142y si\u0119 \u201epierwszym obywatelem\u201d tego porz\u0105dku, zapewniaj\u0105c hegemoniczne przyw\u00f3dztwo\u00a0\u2013 zakotwiczaj\u0105c\nSwoistym prze\u0142omem w\u00a0drodze do technologicznej progresywno\u015bci by\u0142y lata osiemdziesi\u0105te, kiedy okaza\u0142o si\u0119, \u017ce bardziej op\u0142acalne jest \u201euwodzenie\u201d spo\u0142ecze\u0144stwa marketingiem i\u00a0rozrywk\u0105 ani\u017celi produkcja; bardziej zyskowne jest spekulowanie ni\u017c handel towarami. Stary \u015bwiat w\u00a0imi\u0119 nowych narracji zszed\u0142 ze sceny, a\u00a0jego miejsce zaj\u0119\u0142a kolejna forma rynkowego wzorca, kt\u00f3ra od tej pory ro\u015bnie w\u00a0si\u0142\u011914. W\u00a0tej ods\u0142onie kapitalizmu s\u0105 potrzebni: klienci, a\u00a0nie pracownicy; instrumenty finansowe, a\u00a0nie produkty; korporacje, a\u00a0nie pa\u0144stwa. Potrzebne s\u0105 emocje towarzysz\u0105ce wybranym deklaracjom, a\u00a0nie zdrowy rozs\u0105dek. Neoliberalna sakralizacja rynku sta\u0142a si\u0119 wa\u017cn\u0105 kategori\u0105 analityczn\u0105, kt\u00f3ra ujawnia znacz\u0105ce transformacje produkcji, obiegu i\u00a0konsumpcji informacji, rz\u0105dzone jednocze\u015bnie logik\u0105 utowarowienia i\u00a0 wiary. Neoliberalizm przesuwa i\u00a0na nowo okre\u015bla granic\u0119 mi\u0119dzy \u015bwiecko\u015bci\u0105 a\u00a0religijno\u015bci\u0105, przyw\u0142aszczaj\u0105c sobie aur\u0119 \u015bwi\u0119to\u015bci, chowa si\u0119 za fasad\u0105 \u015bwieckiego racjonalizmu15.\nKluczowym elementem tego procesu jest trwaj\u0105ca rewolucja technologiczna i\u00a0 jej wp\u0142yw na organizacj\u0119 \u0142a\u0144cucha produkcji. Potencja\u0142 podmiot\u00f3w\u00a0 \u2013 takich jak przyk\u0142adowo Google\u00a0\u2013 sta\u0142 si\u0119 dla nowej formy kapitalizmu tym, czym Ford dla kapitalizmu mened\u017cerskiego.\u00a0Monitorowanie i\u00a0analiza danych (big data), nazywane systemem zarz\u0105dzania baz\u0105 danych, to obecnie integralna cz\u0119\u015b\u0107 praktyki korporacyjnej.\u00a0\u0179r\u00f3d\u0142a danych si\u0119gaj\u0105 wielu obszar\u00f3w\u00a0\u2013 od komunikacji online, aktywno\u015bci w\u00a0mediach spo\u0142eczno\u015bciowych i\u00a0telefon\u00f3w kom\u00f3rkowych po urz\u0105dzenia \u015bledz\u0105ce stan naszego zdrowia\u00a0 \u2013 wszystko to z\u00a0 my\u015bl\u0105 o\u00a0 sprzeda\u017cy swoich produkt\u00f3w. Wielki kapita\u0142 poszukuje \u017ar\u00f3de\u0142 dochodu poprzez gromadzenie danych i\u00a0ich przetwarzanie, aby nast\u0119pnie je wykorzystywa\u0107 do manipulowania percepcj\u0105 klient\u00f3w. W\u00a0 ten spos\u00f3b tradycyjnie rozumiany kapitalizm, jako system oparty na naturalnej konkurencji i\u00a0wsp\u00f3\u0142zawodnictwie, sta\u0142 si\u0119 kapitalizmem podboju poprzez modyfikacj\u0119 zachowa\u0144 cz\u0142owieka. Stwarza on okazj\u0119 do przej\u0119cia w\u0142adzy przez nowego, cyfrowego autokrat\u0119 dzi\u0119ki specjalnym aplikacjom i\u00a0bezpo\u015bredniej komunikacji sieciowej.\nNak\u0142adanie si\u0119 na siebie i\u00a0 rosn\u0105ca cz\u0119stotliwo\u015b\u0107 kryzys\u00f3w to zar\u00f3wno czynniki sprawcze, jak i\u00a0 skutki dekompozycji wsp\u00f3\u0142czesnego \u015bwiata, wyra\u017caj\u0105ce si\u0119 w\u00a0 wyst\u0119powaniu i\u00a0 nasilaniu rozmaitych dychotomicznych zjawisk, zw\u0142aszcza dochodowej asymetrii i\u00a0 braku r\u00f3wnowagi w\u00a0 kszta\u0142towaniu globalnej rzeczywisto\u015bci spo\u0142eczno-gospodarczej. Pandemia\u00a0 \u2013 poprzez synergiczne nasilanie si\u0119 kryzysu gospodarczego\u00a0\u2013 dodatkowo zwi\u0119ksza kryzysow\u0105 sie\u0107 mechanizm\u00f3w obecnego rynku. Chocia\u017c jej wp\u0142yw na funkcjonowanie gospodarki globalnej jest ewidentny, mo\u017cna przyj\u0105\u0107, \u017ce skala\nsojusze, stabilizuj\u0105c \u015bwiatow\u0105 gospodark\u0119, wspieraj\u0105c wsp\u00f3\u0142prac\u0119 i\u00a0broni\u0105c warto\u015bci wolnego \u015bwiata. Jako ca\u0142o\u015b\u0107 liberalny internacjonalizm oferowa\u0142 wizj\u0119 porz\u0105dku, w\u00a0kt\u00f3rym suwerenne pa\u0144stwa wsp\u00f3\u0142pracuj\u0105 dla wzajemnych korzy\u015bci i\u00a0ochrony. Zob. G.J. Ikenberry, The End of Liberal International Order?,\u00a0\u201eInternational Affairs\u201d 2018, vol. 94, nr\u00a01, s. 7-23.\n14 Jak przyznaje Dani Rodrik, entuzjazm i\u00a0zaanga\u017cowanie w\u00a0ten rodzaj reform przekroczy\u0142y oczekiwania. Procesy deregulacji, prywatyzacji i\u00a0 liberalizacji handlu w\u00a0Ameryce \u0141aci\u0144skiej i\u00a0Europie Wschodniej rozwin\u0119\u0142y si\u0119 na skal\u0119 niespotykan\u0105 w\u00a0historii. Zob. D. Rodrik, Goodbye Washington Consensus, Hello Washington Confusion? A\u00a0Review of the \u201cWorld Bank\u2019s Economic Growth in the 1990s. Learning from a\u00a0Decade of Reform\u201d, \u201eJournal of Economic Literature\u201d 2006, vol. 44, nr\u00a04.\n15 L. Mavelli, Neoliberalism as Religion. Sacralization of the Market and Post-truth Politics, \u201eInternational Political Sociology\u201d 2020, vol. 14, nr\u00a01, s. 57-76.\ndestrukcji by\u0142aby znacznie mniejsza, gdyby systemy spo\u0142eczno-gospodarcze wielu kraj\u00f3w nie by\u0142y tak ma\u0142o odporne na kryzysowe zagro\u017cenia. Pandemia COVID-19 wydaje si\u0119 tym czynnikiem krytycznym, kt\u00f3ry zatrzyma\u0142 \u015bwiat\u00a0we wszystkich praktycznie sferach ludzkiej aktywno\u015bci. Obna\u017cy\u0142a ona wszelkie s\u0142abo\u015bci obecnego modelu zarz\u0105dzania gospodark\u0105, doprowadzi\u0142a do bezprecedensowych wydatk\u00f3w rz\u0105dowych na ca\u0142ym \u015bwiecie w\u00a0celu odwr\u00f3cenia negatywnych konsekwencji ekonomicznych. Jednak nak\u0142ady finansowe na \u015brodki stymuluj\u0105ce gospodark\u0119 spowodowa\u0142y, \u017ce kraje, zar\u00f3wno rozwini\u0119te, jak i\u00a0rozwijaj\u0105ce si\u0119, s\u0105 bardziej zad\u0142u\u017cone16.\nNietrudno dostrzec, \u017ce kryzysowe dysfunkcje to nast\u0119pstwo niesprawnych rozwi\u0105za\u0144 w\u00a0 systemach spo\u0142eczno-gospodarczych g\u0142\u00f3wnych gospodarek \u015bwiata, przede wszystkim gospodarek Zachodu, obj\u0119tych doktryn\u0105 neoliberaln\u0105, narzucaj\u0105c\u0105 swoje rozwi\u0105zania innym obszarom globu17. Pandemia winna zintensyfikowa\u0107 debaty na temat przysz\u0142o\u015bci kapitalizmu i\u00a0ram gospodarczych, kt\u00f3re najlepiej odpowiadaj\u0105 d\u0142ugookresowym potrzebom gospodarki i\u00a0spo\u0142ecze\u0144stwa. Gospodarki b\u0119d\u0105 potrzebowa\u0107 silnego wzrostu, aby zr\u00f3wnowa\u017cy\u0107 straty oraz sprosta\u0107 wyzwaniom zwi\u0105zanym z\u00a0ochron\u0105 \u015brodowiska, starzeniem si\u0119 spo\u0142ecze\u0144stwa, kryzysem porz\u0105dku globalnego czy kryzysem imigracyjnym. Nie jest to z\u00a0pewno\u015bci\u0105 wyczerpuj\u0105ca lista jednocze\u015bnie wyst\u0119puj\u0105cych w\u00a0\u015bwiecie kryzys\u00f3w. Dzisiaj porz\u0105dek globalny ust\u0119puje miejsca r\u00f3\u017cnym mieszaninom nacjonalizmu, protekcjonizmu, stref oddzia\u0142ywania i\u00a0 regionalnych projekt\u00f3w wp\u0142ywu mocarstw.\u00a0Z tego punktu widzenia w\u00a0systemie globalnym nast\u0119puje d\u0142ugofalowe odej\u015bcie od otwartego handlu, multilateralizmu i\u00a0bezpiecze\u0144stwa kooperacyjnego18.\nPandemia ujawni\u0142a w\u00a0wielu krajach potrzeb\u0119 opracowania odpornych, krajowych (lub przynajmniej regionalnych) \u0142a\u0144cuch\u00f3w dostaw produkt\u00f3w. Szok zwi\u0105zany z\u00a0redukcj\u0105 miejsc pracy, towarzysz\u0105c\u0105 lockdownom, sprawi\u0142, \u017ce wyzwania zwi\u0105zane z\u00a0prac\u0105 i\u00a0zatrudnieniem sta\u0142y si\u0119 jeszcze bardziej dotkliwe. Natomiast wzrost pozycji gospodarczej Chin jako lidera technologicznego w\u00a0wielu dziedzinach zmusi\u0142 rz\u0105dy pa\u0144stw zachodnich do bardziej aktywnych strategii przemys\u0142owych i\u00a0 innowacyjnych19.\n16 Szacuje si\u0119, \u017ce pandemia doda\u0142a 24 biliony dolar\u00f3w do globalnego zad\u0142u\u017cenia. Wywo\u0142any przez ni\u0105 d\u0142ug zosta\u0142 na\u0142o\u017cony na zad\u0142u\u017cenie powsta\u0142e w\u00a0nast\u0119pstwie kryzysu finansowego z\u00a02008 roku. Globalny d\u0142ug wynosi rekordowe 281 bilion\u00f3w dolar\u00f3w i\u00a0jest to najwi\u0119ksza w\u00a0historii po\u017cyczka w\u00a0czasie pokoju\u00a0\u2013 wzrost d\u0142ugu publicznego o\u00a015% na ca\u0142ym \u015bwiecie. Wzrost \u015bwiatowego zad\u0142u\u017cenia spowodowa\u0142 wzrost relacji d\u0142ugu do globalnego PKB o\u00a035 punkt\u00f3w procentowych\u00a0\u2013 do ponad 355%. Zob. M.\u00a0Mahmoo, Global Debt Crisis. Challenging Times Ahead, \u201eThe Financial Express\u201d 2021, 17 IV, [online] 9/, 20 IX 2021.\n17 J.B. Davis, The Term in Economics. Neoclassical Dominance to Mainstream Pluralism, \u201eJournal of Institutional Economics\u201d 2006, vol. 2, nr\u00a01, s. 1-20.\n18 P. Krugman, Arguing with Zombies. Economics, Politics, and the Fight for a\u00a0Better Future, New York 2020.\n19 Chocia\u017c Stany Zjednoczone s\u0105 liderem technologicznym, Chiny stawiaj\u0105 wiarygodne wyzwanie w\u00a0kluczowych obszarach, g\u0142\u00f3wnie w\u00a0dziedzinie sztucznej inteligencji (AI) \u2013\u00a0szacuje si\u0119, \u017ce w\u00a02030 roku maj\u0105 zosta\u0107 \u015bwiatowym liderem w\u00a0tym zakresie. Niekt\u00f3rzy eksperci\u00a0wierz\u0105, \u017ce Chiny s\u0105 przygotowane, aby osi\u0105gn\u0105\u0107 ten cel. Por. J.S. Nye, What Really Matters in the Sino-American Competition?, Project Syndicate, 6 XII 2021, [online] https://www.project-syndicate.org/commentary/us-china-competition-technology-alliances-by-joseph-s-nye-2021-12, 20 IX 2021.\nW\u00a0\u015bwiecie, w\u00a0kt\u00f3rym polityki gospodarcze s\u0105 rozbie\u017cne, a\u00a0kryzysy zdrowotne i\u00a0przemiany technologiczne nios\u0105 powa\u017cne konsekwencje dla rynk\u00f3w pracy, a\u00a0tym samym dla stabilno\u015bci spo\u0142ecznego rozwoju, globalna gospodarka musi by\u0107 budowana na innych zasadach20.\u00a0W szczeg\u00f3lno\u015bci nale\u017cy zachowa\u0107 realistyczny stosunek wobec zmiany idei suwerenno\u015bci narodowej. Proces rozprzestrzeniania si\u0119 technologii\u00a0\u2013 zw\u0142aszcza cyfrowych\u00a0\u2013 stwarza r\u00f3\u017cnego rodzaju nowe formy uzale\u017cnienia, jakie polityka danego pa\u0144stwa mo\u017ce wywiera\u0107, co b\u0119dzie wywo\u0142ywa\u0107 skutki uboczne dla innych narod\u00f3w21. Wsp\u00f3\u0142czesna gospodarka opiera si\u0119 na symbiotycznej relacji pomi\u0119dzy krajami eksportuj\u0105cymi i\u00a0 importuj\u0105cymi, a\u00a0 kraje, kt\u00f3rych gospodarki odchodz\u0105 od przemys\u0142u, s\u0105 zazwyczaj tymi, kt\u00f3re najszybciej podlegaj\u0105 finansjalizacji. Przyk\u0142adowo ekspansja sfery finansowej w\u00a0pa\u0144stwach Zachodu by\u0142a mo\u017cliwa dzi\u0119ki zmianom technologicznym w\u00a0krajach azjatyckich, w\u00a0tym chi\u0144skiej rewolucji przemys\u0142owej. Ponadto model gospodarczy oparty na\u00a0 nieustannym wzro\u015bcie jest szkodliwy, cho\u0107by ze wzgl\u0119du na \u015brodowiskowe i\u00a0klimatyczne koszty, jakie ze sob\u0105 niesie. Kryzys niew\u0105tpliwie doprowadzi do znacznie wi\u0119kszego nacisku na kompetencje pa\u0144stw narodowych i\u00a0potrzeb\u0119 ich wzmocnienia."
        },
        {
            "heading": "2. CZY EKONOMIA ZDETRONIZOWA\u0141A SPO\u0141ECZNY \u015aWIAT?",
            "text": "Ka\u017cda refleksja teoriopoznawcza winna posiada\u0107 dostateczne zdolno\u015bci eksplanacyjne, pozwalaj\u0105ce nie tylko na przewidywanie, lecz tak\u017ce na formowanie rzeczywisto\u015bci, kt\u00f3r\u0105 opisuje i\u00a0kt\u00f3r\u0105 stara si\u0119 obja\u015bni\u0107. Stosowanie rynkowego kryterium przydatno\u015bci okre\u015blonych koncepcji do eksplikacji \u0142adu spo\u0142eczno-gospodarczego sk\u0142ania do krytycznych wniosk\u00f3w22. Zmiany, jakie nast\u0119puj\u0105 w\u00a0spo\u0142ecznym wyobra\u017ceniu czasu i\u00a0 historii zachodnich wsp\u00f3lnot, to przej\u015bcie od wizji, kt\u00f3r\u0105 mo\u017cna nazwa\u0107 polityk\u0105 progresywnej modernizacji, do polityki realizmu. Pierwsz\u0105, dominuj\u0105c\u0105 na Zachodzie, cechuje wiara w\u00a0okre\u015blony kierunek rozwoju spo\u0142ecze\u0144stw\u00a0\u2013 ku liberalnej demokracji, gospodarce rynkowej i\u00a0integracji gospodarczej jako drogi do dobrobytu. Natomiast polityka realizmu ka\u017ce widzie\u0107 histori\u0119 jako cykliczny proces powtarzaj\u0105cych si\u0119 dysfunkcji dotykaj\u0105cych pa\u0144stwa i\u00a0 narod\u00f3w ukonstytuowanych\u00a0 we wsp\u00f3lnoty. Wyr\u00f3\u017cnione wizje rozwoju wywo\u0142uj\u0105 poczucie niemocy w\u00a0zakresie podejmowania pr\u00f3b interwencji na rzecz projektu zmian zwie\u0144czonych sukcesem. Polityka progresywno\u015bci oznacza domniemany brak alternatywy, natomiast polityka realizmu kreuje wizj\u0119\n20 Relacje o\u00a0rosn\u0105cej globalnej fali w\u0142adzy rynku ujawniaj\u0105 istot\u0119 paradoksu zysku. Opisuj\u0105, jak w\u00a0ci\u0105gu ostatnich lat grupa firm zebra\u0142a wi\u0119kszo\u015b\u0107 korzy\u015bci wynikaj\u0105cych z\u00a0post\u0119pu technologicznego\u00a0\u2013 zapewniaj\u0105c ogromne profity i\u00a0tworz\u0105c nier\u00f3wne warunki dla pracownik\u00f3w.\u00a0Por. J. Eeckhout, The Profit Paradox.\u00a0How Thriving Firms Threaten the Future of Work, Princeton 2021, s. 42-68.\n21 D. Rodrik, Industrial Policy, Innovation and Global Rules, \u201eThe Financial Express\u201d 2020, 30\u00a0XI, [online] https://thefinancialexpress.com.bd/views/industrial-policy-innovation-and-global-rules-16067 46257, 20 IX 2021.\n22 P. Overeem, Compromise, Value Pluralism, and Democratic Liberalism, [w:] Compromise and Disagreement in Contemporary Political Theory, red.\u00a0C.F. Rostb\u00f8ll, T. Scavenius, New York 2017,\u00a0s. 115-129.\nniemo\u017cliwych do unikni\u0119cia zagro\u017ce\u0144 i\u00a0konflikt\u00f3w odbieraj\u0105cych nadziej\u0119 w\u00a0mo\u017cliwo\u015b\u0107 zmiany.\nPrzyczyn pora\u017cki recept \u0142adu spo\u0142ecznego b\u0119d\u0105cych prostym prze\u0142o\u017ceniem\u00a0\u2013 wr\u0119cz odwzorowaniem w\u00a0\u015bwiecie polityki\u00a0\u2013 neoklasycznej koncepcji ekonomii nale\u017cy poszukiwa\u0107 w\u00a0szerszej gamie czynnik\u00f3w warunkuj\u0105cych rozw\u00f3j gospodarczy, zw\u0142aszcza politycznych i\u00a0kulturowych. My\u015bl spo\u0142eczna obecnego systemu kapitalizmu obfituje w\u00a0szereg refleksji analizuj\u0105cych przyczyny braku konsolidacji machiny kapitalistycznego rynku. Wi\u0119kszo\u015b\u0107 z\u00a0tych rozwa\u017ca\u0144 jest obci\u0105\u017cona dwiema s\u0142abo\u015bciami deformuj\u0105cymi poznanie. Pierwsz\u0105 z\u00a0nich jest narracja \u201eekonomizmu\u201d sprowadzaj\u0105cego wieloaspektowy charakter zmian do technoekonomicznego projektu, kt\u00f3ry polega na redukowaniu przyczyn zjawisk spo\u0142ecznych do ekonomii i\u00a0opisywaniu gospodarki jako autonomicznego bytu rz\u0105dz\u0105cego si\u0119 niezmiennymi zasadami, podnoszonymi do rangi praw natury. Wiele zjawisk i\u00a0proces\u00f3w marginalizowanych przez ekonomi\u0119 dzieje si\u0119 na styku z\u00a0innymi sferami\u00a0\u2013 technologi\u0105, kultur\u0105, spo\u0142ecze\u0144stwem, pa\u0144stwem, \u015brodowiskiem\u00a0\u2013 kt\u00f3re to domeny badaj\u0105 nauki spo\u0142eczne. Dlatego spo\u0142eczna odpowiedzialno\u015b\u0107 biznesu nie mo\u017ce by\u0107 pozostawiona intencjom w\u0142a\u015bcicieli kapita\u0142u i\u00a0marketingowym deklaracjom mened\u017cer\u00f3w, ale musi by\u0107 obwarowana stosownymi regulacjami prawnymi wymuszaj\u0105cymi po\u017c\u0105dane zachowania.\nDzisiaj nie ulega w\u0105tpliwo\u015bci, \u017ce istniej\u0105cy \u0142ad pozostaje w\u00a0stanie nieokre\u015blonym23. Frustracja spo\u0142ecze\u0144stw zachodniego \u015bwiata w\u00a0 zwi\u0105zku z\u00a0 rosn\u0105c\u0105 dekompozycj\u0105, jak r\u00f3wnie\u017c przed\u0142u\u017caj\u0105cym si\u0119 czasem trwania pandemii w\u00a0po\u0142\u0105czeniu ze wzrostem si\u0142 nieliberalnych podwa\u017caj\u0105 zar\u00f3wno krajowe, jak i\u00a0mi\u0119dzynarodowe \u017ar\u00f3d\u0142a tego porz\u0105dku. Neoliberalizm jako si\u0142a dzia\u0142aj\u0105ca na rzecz przekszta\u0142cania poszczeg\u00f3lnych podmiot\u00f3w \u017cycia publicznego w\u00a0technokratyczne idea\u0142y zmierza w\u00a0kierunku heterarchii i\u00a0hierarchii w\u00a0tym samym czasie, charakteryzuje si\u0119 zar\u00f3wno koncentracj\u0105, jak i\u00a0rozproszeniem w\u0142adzy i\u00a0autorytetu24. Kryzys ostatnich dekad mo\u017cna pojmowa\u0107 jako mniej lub bardziej turbulentne przej\u015bcie od oswojonego kulturowo i\u00a0instytucjonalnie starego \u0142adu do nowego nie\u0142adu. Przej\u015bcie to charakteryzuje ontologiczna niepewno\u015b\u0107, prze\u015bwiadczenie, \u017ce \u00f3w \u201enowy \u0142ad\u201d wi\u0105\u017ce si\u0119 z\u00a0ryzykiem co do jego stabilno\u015bci. Dzisiaj ucieczka w\u00a0tera\u017aniejszo\u015b\u0107\u00a0\u2013 modne koncepcje i\u00a0ma\u0142e narracje\u00a0\u2013 wychodzi naprzeciw malej\u0105cego popytu na rozwi\u0105zywanie problem\u00f3w spo\u0142ecznych. Z\u00a0jednej strony mo\u017cna obserwowa\u0107 wyra\u017ane s\u0142abni\u0119cie tendencji liberalno-demokratycznych, z\u00a0drugiej za\u015b\u00a0\u2013 na scen\u0119 wkracza populizm, obejmuj\u0105cy swoiste dla niego elementy, od ksenofobii po narastaj\u0105cy radykalizm, w\u0142\u0105cznie z\u00a0przejawami terroryzmu25. Eskalacja pogoni za zyskiem sprawia, \u017ce\n23 Jak podkre\u015bla Terry Eagleton, nacjonalizm obywatelski czy polityczny niekiedy wzywa na pomoc nacjonalizm etniczny; na przyk\u0142ad jednolito\u015b\u0107 wsp\u00f3\u0142czesnego pa\u0144stwa postkolonialnego uzasadniana jest mitologicznym prapocz\u0105tkiem. Por. T. Eagleton, Po co nam kultura?, prze\u0142. A. G\u00f3rny, Warszawa 2012, s. 87-88.\n24 M. Berezin, Illiberal Politics in Neoliberal Times. Culture, Security and Populism in the New Europe, Cambridge\u2013New York 2009.\n25 \u201eOtwarto\u015b\u0107\u201d spo\u0142ecze\u0144stwa otwartego jest kojarzona z\u00a0ubocznymi skutkami \u201enegatywnej globalizacji\u201d, tj. selektywnej globalizacji handlu i\u00a0kapita\u0142u, nadzoru i\u00a0informacji, przemocy, przest\u0119pczo\u015bci i\u00a0terroryzmu. Zob. Z. Bauman, P\u0142ynne czasy. \u017bycie w\u00a0epoce niepewno\u015bci, prze\u0142. M. \u017bakowski, Warszawa 2007, s.\u00a015-16.\nsystem staje si\u0119 niewydolny w\u00a0wielu sferach kluczowych dla normalnego funkcjonowania spo\u0142ecze\u0144stwa i\u00a0pa\u0144stwa26.\nJe\u015bli przyj\u0105\u0107, \u017ce poj\u0119cie deterioracji obja\u015bnia nam obni\u017cenie sprawno\u015bci, spadek potencja\u0142u czy przydatno\u015bci rozstrzygni\u0119\u0107 instytucjonalnych, to mo\u017cemy zaryzykowa\u0107 tez\u0119, i\u017c to, co nast\u0119puje w\u00a0cywilizacji zachodniej przynajmniej od ko\u0144ca lat osiemdziesi\u0105tych XX wieku, uleg\u0142o zwie\u0144czeniu w\u00a0postaci obecnego impasu27. Finansjalizacja\u00a0gospodarki\u00a0doprowadzi\u0142a do tego, \u017ce kapita\u0142 przeni\u00f3s\u0142 si\u0119 do tzw.\u00a0sektor\u00f3w FIRE ( finance, insurance, real estate\u00a0\u2013 finans\u00f3w, ubezpiecze\u0144 i\u00a0nieruchomo\u015bci), czyli w\u00a0du\u017cej mierze sektor\u00f3w nieproduktywnych, nic niewnosz\u0105cych do realnej produkcji d\u00f3br. Gospodarka zderzy\u0142a si\u0119 z\u00a0rynkow\u0105 plag\u0105 finansowych produkt\u00f3w, a\u00a0jednym z\u00a0negatywnych tego skutk\u00f3w jest ogromny wzrost zad\u0142u\u017cenia pa\u0144stw, kt\u00f3re jest nast\u0119pnie \u201eutowarowione\u201d i\u00a0 dalej \u201esprzedawane\u201d za pomoc\u0105 instrument\u00f3w finansowych. Ci\u0105g niewyp\u0142acalno\u015bci firm i\u00a0pa\u0144stw to prosta droga do nast\u0119pnego kryzysu w\u00a0postaci efektu domina, niszcz\u0105cego \u015bwiatow\u0105 podstaw\u0119 wszystkich gospodarek. Wprawdzie praktyki finansjalizacji zdo\u0142a\u0142y w\u00a0pewnym stopniu przeciwdzia\u0142a\u0107 tendencjom stagnacji gospodarczej kosztem okresowych kryzys\u00f3w finansowych, ale jednak kryzysy finansowe prowadzi\u0142y do jeszcze wi\u0119kszej koncentracji finansowej i\u00a0centralizacji proces\u00f3w decyzyjnych28.\nDrugim ze wspomnianych ogranicze\u0144 sta\u0142 si\u0119 okcydentalizm, ukazuj\u0105cy postrzegan\u0105 problematyk\u0119 przez pryzmat do\u015bwiadczenia Zachodu wraz z\u00a0 jego specyficzn\u0105 histori\u0105 i\u00a0 do\u015bwiadczeniem. Zachodni okcydentalizm odwo\u0142uje si\u0119 do oceny wszelkich proces\u00f3w i\u00a0zjawisk spo\u0142eczno-gospodarczych wywiedzionych z\u00a0kultury Zachodu i\u00a0 wyci\u0105gania na jej podstawie uniwersalnych wniosk\u00f3w. Owo teleologiczne postrzeganie kapitalizmu podkre\u015bla\u0142o, \u017ce zachodnie dziedzictwo musi zawiera\u0107 w\u00a0sobie wyj\u0105tkowe cechy, kt\u00f3re je przysposobi\u0142y do hegemonii, a\u00a0poszczeg\u00f3lne etapy historii wiod\u0142y ku zachodniej dominacji29. Takie stanowisko pozwoli\u0142o w\u00a0 konsekwencji na pisanie wersji historii legitymizuj\u0105cej podb\u00f3j \u015bwiata przez Zach\u00f3d i\u00a0pokazywa\u0142o jego potencja\u0142 jako historyczn\u0105 i\u00a0cywilizacyjn\u0105 konieczno\u015b\u0107. Poczucie wy\u017cszo\u015bci Zachodu mia\u0142o tak\u017ce podstawow\u0105 przyczyn\u0119\u00a0\u2013 stworzy\u0142 on \u201ecywilizacj\u0119 naukowo-techniczn\u0105\u201d zapewniaj\u0105c\u0105\u00a0mu unikatowe bogactwo i\u00a0przewag\u0119 nad wszystkimi narodami. Nast\u0119pnie pos\u0142u\u017cy\u0142 si\u0119 ni\u0105 do ekspansji, maj\u0105c misjonarsko zorientowan\u0105 wizj\u0119, zwan\u0105 post\u0119pem i\u00a0modernizacj\u0105. Dzisiaj przesadn\u0105 ch\u0119\u0107 konceptualizacji nowego \u015bwiata mo\u017cna potraktowa\u0107 retorycznie, poniewa\u017c ostatnie dekady zapocz\u0105tkowanych zmian 26 D. Rodrik, Populism and the Economics of Globalization, \u201eJournal of International Business Policy\u201d\n2018, vol. 1, s. 12-33. 27 W. Szyma\u0144ski, Niepewno\u015b\u0107 i\u00a0niestabilno\u015b\u0107 gospodarcza. Gwa\u0142towny wzrost i\u00a0co dalej?, Warszawa 2011,\ns.\u00a058-162. 28 Scentralizowana struktura kapita\u0142u finansowego coraz cz\u0119\u015bciej oznacza \u015bwiat zdominowany przez:\nhandel instrumentami pochodnymi, sie\u0107 publicznego i\u00a0prywatnego nadzoru, militaryzacj\u0119 kontroli bezpiecze\u0144stwa oraz usuni\u0119cie kontroli cywilnej. Zob. W. Streeck, Taking Capitalism Seriously. Towards an Institutionalist Approach to Contemporary Political Economy, \u201eSocio-Economic Review\u201d 2011, vol. 9, nr\u00a01, s. 137-167.\n29 Niall Ferguson opisuje, jak dzi\u0119ki rozwojowi nauki i\u00a0kultury (druk, odkrycia geograficzne, wreszcie rewolucja przemys\u0142owa) cywilizacja maj\u0105ca sw\u0105 kolebk\u0119 w\u00a0 Europie Zachodniej zdoby\u0142a dominacj\u0119 w\u00a0\u015bwiecie. Por. N. Ferguson, Cywilizacja. Zach\u00f3d i\u00a0reszta \u015bwiata, prze\u0142. P. Szymor, Krak\u00f3w 2013.\nzatoczy\u0142y ko\u0142o i\u00a0wr\u00f3ci\u0142y do sytuacji sprzed upadku muru berli\u0144skiego, tyle \u017ce w\u00a0zmodyfikowanej formie30.\nNiekt\u00f3rzy badacze trafnie zidentyfikowali jedn\u0105 z\u00a0granic neoklasycznego paradygmatu panuj\u0105cego na gruncie ekonomii g\u0142\u00f3wnego nurtu. Przyj\u0119ta przez ekonomist\u00f3w i\u00a0lobby \u015brodowisk biznesu perspektywa poznawcza przekszta\u0142ci\u0142a \u201eproblem polityczny w\u00a0problem ekonomiczny\u201d. Oparty na rachunku ekonomicznym schemat doboru odpowiednich \u015brodk\u00f3w do danego celu, tj. maksymalizacji zysku, sta\u0142 si\u0119 najwa\u017cniejsz\u0105 si\u0142\u0105 kolonizacji \u015bwiata. Powy\u017csza teza stanowi esencj\u0119 Weberowskiego rozumienia racjonalno\u015bci. Dokonuj\u0105c jej artykulacji, mo\u017cna powiedzie\u0107, \u017ce racjonalno\u015b\u0107 dla Maxa Webera to przede wszystkim instrument s\u0142u\u017c\u0105cy do osi\u0105gania praktycznych cel\u00f3w poprzez kalkulacj\u0119 adekwatnych \u015brodk\u00f3w. Racjonalne staje si\u0119 takie dzia\u0142anie, kt\u00f3re zmierza do optymalizacji tego zadania. A\u00a0zatem racjonalno\u015b\u0107 to nic innego jak funkcja optymalizacji sukcesu, kt\u00f3rego ekonomicznym wyrazem jest zysk31.\nJednym z\u00a0istotnych i\u00a0zasadniczych dylemat\u00f3w, z\u00a0jakim mamy do czynienia, jest natomiast pojawienie si\u0119 swoistego ograniczenia metodologicznego. Zgodnie z\u00a0metodologi\u0105 Weberowsk\u0105 w\u00a0naukach spo\u0142ecznych wkracza si\u0119 w\u00a0obszar, kt\u00f3ry nie mo\u017ce by\u0107 uznany za rozstrzygalny naukowo, poniewa\u017c r\u00f3wnie\u017c on jest uzale\u017cniony od praktycznych warto\u015bciowa\u0144\u00a0 \u2013 je\u015bli postrzegamy rzeczywisto\u015b\u0107 z\u00a0 perspektywy globalnej, a\u00a0 nie tylko zachodnich idea\u0142\u00f3w, stanowi\u0105cych swego rodzaju projekcj\u0119 liberalnego uniwersalizmu mechanizm\u00f3w rynku. Istniej\u0105 uzasadnione przes\u0142anki, aby s\u0105dzi\u0107, \u017ce je\u015bli obecna pandemia\u00a0utrzyma si\u0119\u00a0przez d\u0142u\u017cszy czas lub jej erupcje b\u0119d\u0105 si\u0119 powtarza\u0107 w\u00a0przysz\u0142o\u015bci, to mog\u0105 one by\u0107 katalizatorem g\u0142\u0119bokich zmian w\u00a0systemach spo\u0142ecznych i\u00a0gospodarczych ca\u0142ego \u015bwiata, szczeg\u00f3lnie w\u00a0systemie ochrony zdrowia i\u00a0zabezpieczenia spo\u0142ecznego.\u00a0Dlatego te\u017c wielu badaczy zwraca uwag\u0119 nie tylko na destrukcyjny, ale tak\u017ce na oczyszczaj\u0105cy, racjonalizuj\u0105cy wymiar kryzys\u00f3w, wskazuj\u0105c na konieczno\u015b\u0107 antykryzysowych zmian.\n30 Ameryka\u0144ski ekonomista Jeffrey D. Sachs podkre\u015bla, \u017ce ta sytuacja uleg\u0142a zmianie. Grupa G7 zosta\u0142a zast\u0105piona przez G20. Kiedy kraje G7 (Kanada, Francja, Niemcy, W\u0142ochy, Japonia, Wielka Brytania i\u00a0Stany Zjednoczone) rozpoczyna\u0142y swoje coroczne spotkania na szczycie w\u00a0latach siedemdziesi\u0105tych, nadal dominowa\u0142y w\u00a0gospodarce \u015bwiatowej. W\u00a01980 roku stanowi\u0142y one 51% \u015bwiatowego PKB (mierzonego w\u00a0cenach mi\u0119dzynarodowych), podczas gdy rozwijaj\u0105ce si\u0119 kraje Azji to zaledwie 8,8%. W\u00a02021 roku kraje G7 wytwarzaj\u0105 zaledwie 31% \u015bwiatowego PKB, podczas gdy te same kraje azjatyckie wytwarzaj\u0105 32,9%. Por. J.D. Sachs, We Don\u2019t Need the G7, Project Syndicate, 16 VI 2021, [online] https://www.project-syndicate.org/commentary/g7-has-become-obsolete-and-ineffective-byjeffrey-d-sachs-2021-06?barrier=accesspaylog, 20 IX 2021.\n31 David Orrell wskazuje, \u017ce g\u0142\u00f3wny nurt ekonomii opiera si\u0119 na b\u0142\u0119dnych za\u0142o\u017ceniach dotycz\u0105cych matematycznego modelowania: 1) odnosz\u0105 si\u0119 one do do\u015bwiadcze\u0144 historycznych, czyli wydarze\u0144, kt\u00f3re dotycz\u0105 przesz\u0142o\u015bci; 2) ekonomia przywo\u0142uje zasady fizyki newtonowskiej bazuj\u0105cej na za\u0142o\u017ceniu, \u017ce istnieje stan og\u00f3lnej r\u00f3wnowagi, gdy wiadomo, i\u017c stan taki nie istnieje; 3) ekonomia nie dysponuje \u017cadnym modelem, kt\u00f3ry umo\u017cliwia\u0142by precyzyjne prognozowanie. Decyduj\u0105c\u0105 rol\u0119 odgrywa nie taki czy inny model matematyczny, lecz ka\u017cdorazowo inny kontekst, w\u00a0kt\u00f3rym jest analizowane dane zjawisko. Zob. D. Orrell, Economyths. How the Science of Complex Systems is Transforming Economic Thought, London 2010, s. 33-38."
        },
        {
            "heading": "3. SYNDROM TECHNOEKONOMICZNEGO PROGRESYWIZMU",
            "text": "Rzekoma uniwersalno\u015b\u0107 neoliberalnego projektu \u0142adu musi budzi\u0107 zainteresowanie, zw\u0142aszcza badacza poszukuj\u0105cego uzasadnie\u0144 dla zmierzchu przes\u0142anek pluralizmu aksjologicznego i\u00a0zr\u00f3\u017cnicowa\u0144 kulturowych32. Je\u015bli nawet dyskurs naukowy traktowa\u0107 jako odpowied\u017a na praktyczne zmagania z\u00a0rzeczywisto\u015bci\u0105, a\u00a0nie tylko jako okre\u015blon\u0105 form\u0119 oraz kryterium dok\u0142adno\u015bci analizy, to wnikliwego obserwatora winien mobilizowa\u0107 rozwa\u017cny namys\u0142 nad realno\u015bci\u0105 proponowanego projektu. Warto podkre\u015bli\u0107, \u017ce z\u00a0historycznego punktu widzenia nauka si\u0119ga swymi korzeniami do koncepcji filo zoficznych, kt\u00f3re s\u0105 ugruntowane w\u00a0naszym my\u015bleniu, postawach czy orientacjach \u015bwiatopogl\u0105dowych. Idee naukowe nie rozwijaj\u0105 si\u0119 samodzielnie, lecz ich post\u0119p dokonuje si\u0119 wyniku wielu czynnik\u00f3w kulturotw\u00f3rczych33. Zasadnicze pytania wynikaj\u0105ce z\u00a0 obecnego chaosu sk\u0142aniaj\u0105 do refleksji: czy neoliberalizm stanowi\u0105cy pewien projekt z\u00a0 aspiracjami do uniwersalizacji globalnego \u015bwiata sta\u0142 si\u0119 technokratyczn\u0105 form\u0105 fetyszyzacji rynku, czy te\u017c g\u0142\u0119boko politycznym programem rz\u0105d\u00f3w i\u00a0neokolonialnej dominacji?\nKultywowanie marze\u0144 o\u00a0globalizacji politycznej jako metodzie na ustabilizowanie globalizacji ekonomicznej, zw\u0142aszcza dzi\u0119ki \u201edobrym\u201d instytucjom regulacyjnym, oznacza\u0142o bezkrytyczn\u0105 wiar\u0119 w\u00a0to, pod jakimi warunkami da\u0142oby si\u0119 je zbudowa\u0107, a\u00a0tak\u017ce refleksj\u0119 nad rozmaitymi aspektami ich \u201eskuteczno\u015bci\u201d\u00a0\u2013 nie tylko w\u00a0sensie ekonomicznym, ale tak\u017ce w\u00a0znaczeniu politycznej zdolno\u015bci owych instytucji do faktycznego narzucania w\u0142asnych rozstrzygni\u0119\u0107 normatywnych34. Tutaj neoliberalizm znalaz\u0142 bardzo silne wsparcie cz\u0119\u015bci elit politycznych w\u015br\u00f3d najbogatszych, a\u00a0tak\u017ce \u015brodowisk akademickich i\u00a0doradczych. Sektor biznesu sta\u0142 si\u0119 wa\u017cnym lobbyst\u0105 d\u0105\u017c\u0105cym do ograniczania i\u00a0znoszenia barier pa\u0144stwowych w\u00a0mi\u0119dzynarodowym obrocie towarami, us\u0142ugami, transferze finans\u00f3w czy obrocie kapita\u0142u. Za tymi rozwi\u0105zaniami opowiedzieli si\u0119 tak\u017ce w\u0142a\u015bciciele oraz szefowie mi\u0119dzynarodowych korporacji. Wsparcie dla neoliberalnej hegemonii obejmowa\u0142o nie tylko retoryczne przekonywanie, ale tak\u017ce praktyczne kroki, polegaj\u0105ce zar\u00f3wno na pomocy zwolennikom liberalnej demokracji, jak i zastosowaniu\n32 Je\u015bli zgodzimy si\u0119 z\u00a0 ustaleniami Fredericka Taylora\u00a0 \u2013 duchowego ojca naukowego zarzadzania\u00a0 \u2013 i\u00a0uznamy, \u017ce teoria nie t\u0142umaczy praktyki ani jej nie s\u0142u\u017cy, sama jest bowiem praktyk\u0105, w\u00f3wczas jeste\u015bmy postawieni w\u00a0obliczu specyficznego k\u0142opotu. Oka\u017ce si\u0119 w\u00f3wczas, \u017ce refleksj\u0119 poznawcz\u0105 n\u0119ka nak\u0142adanie si\u0119 na siebie w\u00a0jej obr\u0119bie dw\u00f3ch r\u00f3\u017cnych \u201eracjonalno\u015bci\u201d\u00a0\u2013 czystego my\u015blenia i\u00a0dzia\u0142a\u0144, zw\u0142aszcza instytucjonalnych. Por. J.A. Schumpeter, Kapitalizm. Socjalizm. Demokracja,\u00a0prze\u0142. M. Rusi\u0144ski, Warszawa 1995, s. 323.\n33 Wszystkie systemy teoretyczne zawieraj\u0105 pewne elementy ideologiczne i\u00a0wykazuj\u0105 zr\u00f3\u017cnicowane stopnie nasycenia teori\u0105 i\u00a0mo\u017cliwo\u015bci falsyfikacji, a\u00a0z kolei ideologie rzadko pozbawione s\u0105 jakiejkolwiek empirycznej tre\u015bci i\u00a0nawet w\u00a0najwi\u0119kszych utopiach zawarta jest znaczna doza deskryptywnych obserwacji. Zob. K. von Beyme, Wsp\u00f3\u0142czesne teorie polityczne, prze\u0142. J. \u0141ozi\u0144ski, Warszawa 2007, s. 77.\n34 Rozstrzygni\u0119cia normatywne oznacza\u0142y zbi\u00f3r norm i\u00a0zwyczaj\u00f3w, kt\u00f3re pojawi\u0142y si\u0119\u00a0we wsp\u00f3lnocie demokracji wolnorynkowych po II wojnie \u015bwiatowej pod przyw\u00f3dztwem Stan\u00f3w Zjednoczonych i\u00a0rozprzestrzeni\u0142y si\u0119 po 1990 roku. Por. G.J. Ikenberry, Liberal Leviathan. The Origins, Crisis, and Transformation of the American World Order, Princeton 2011, s. 279-332.\notwartego przymusu wobec pa\u0144stw, kt\u00f3re by\u0142y postrzegane jako odporne na brak reakcji wyznacznik\u00f3w zmian\u00a0\u2013 liberalizacji, deregulacji i\u00a0prywatyzacji35. Obecna rzeczywisto\u015b\u0107 dowodzi, \u017ce pomimo niew\u0105tpliwego post\u0119pu technologicznego\u00a0we wsp\u00f3\u0142czesnym \u015bwiecie wci\u0105\u017c niewystarczaj\u0105ce jest tempo post\u0119pu spo\u0142ecznego. Najog\u00f3lniej bior\u0105c, powinien\u00a0go wyznacza\u0107 imperatyw zintegrowanego rozwoju, potr\u00f3jnie zr\u00f3wnowa\u017conego: ekonomicznie, spo\u0142ecznie i\u00a0ekologicznie.\nU podstaw ekonomicznego syndromu progresywizmu\u00a0\u2013 stanowi\u0105cego zesp\u00f3\u0142 cech swoistych dla obecnego kierunku zmian\u00a0\u2013 leg\u0142o konformistyczne my\u015blenie, z\u0142udzenie jednomy\u015blno\u015bci sk\u0142aniaj\u0105ce \u015brodowisko biznesu i\u00a0znaczn\u0105 cz\u0119\u015b\u0107 \u015brodowiska akademickiego do prze\u015bwiadczenia, \u017ce opini\u0119 podziela nie tylko wi\u0119kszo\u015b\u0107, ale wszyscy cz\u0142onkowie licz\u0105cych si\u0119 gremi\u00f3w opiniotw\u00f3rczych. Widz\u0105c szybkie za\u0142amanie si\u0119 projektu komunizmu, a\u00a0nast\u0119pnie dekad\u0119 ekspansji globalnego rynku, okre\u015blanego cz\u0119stokro\u0107 jako nieuchronno\u015b\u0107 procesu globalizacji, wi\u0119kszo\u015b\u0107 badaczy uwierzy\u0142a, \u017ce wzmocnione ameryka\u0144sk\u0105 pot\u0119g\u0105 \u201eudane ma\u0142\u017ce\u0144stwo\u201d mi\u0119dzy wolnymi rynkami i\u00a0ekspansj\u0105 neoliberalnego projektu demokracji zagwarantuje porz\u0105dek w\u00a0nast\u0119pnym stuleciu. To w\u0142a\u015bnie za pomoc\u0105 takich narz\u0119dzi, jak geoekonomia, inspirowana poszukiwaniem przewagi konkurencyjnej, wyznaczono kierunek zmian ostatnich dekad36. Zmiany te zosta\u0142y wsparte koincydencj\u0105 mega trend\u00f3w o\u00a0wymiarze epokowym: globalizacj\u0105 oraz rewolucj\u0105 informatyczn\u0105, a\u00a0wraz z\u00a0nimi pojawieniem si\u0119 teleinformatyki i\u00a0narz\u0119dzi modelowania zachowa\u0144 cz\u0142owieka w\u00a0rzeczywisto\u015bci wirtualnej. Pozornie stabilny charakter rynkowego \u0142adu sprawi\u0142, i\u017c te czynniki u\u015bpi\u0142y refleksyjno\u015b\u0107 cz\u0119\u015bci \u015brodowiska akademickiego i\u00a0gremi\u00f3w decyzyjnych37.\nDrugim elementem utrwalaj\u0105cym \u00f3w syndrom by\u0142a tendencyjna selekcja informacji, ukazuj\u0105ca narastaj\u0105cy proces destruktywnego wp\u0142ywu aplikowanych rozwi\u0105za\u0144 rynkowych, m.in. praktyki oderwania gospodarki realnej od tej ukrytej w\u00a0zjawiskach finansjalizacji. Nie bez powodu dominuj\u0105ca dzi\u015b wersja kapitalizmu zyska\u0142a sobie miano casino capitalism, czyli kapitalizmu, w\u00a0kt\u00f3rym stopie\u0144 niepewno\u015bci i\u00a0ryzyka r\u00f3wny jest grze w\u00a0ruletk\u0119. Praktyczne wdra\u017canie ideologii neoliberalnej, maj\u0105cej udoskonala\u0107 ustr\u00f3j kapitalistyczny, polega\u0142o na zabiegach nadaj\u0105cych mechanizmowi wolnorynkowemu charakter ponadpa\u0144stwowy, \u0142agodzonych pomys\u0142em pa\u0144stwa minimum38. Ekspansja ekonomii g\u0142\u00f3wnego nurtu doprowadzi\u0142a do trwa\u0142ych zmian w\u00a0 strukturze i\u00a0 tre\u015bciach wielu nauk spo\u0142ecznych. Oznacza to klasyczny przyk\u0142ad kolonizowania przez ekonomi\u0119 dziedzin \u017cycia pozornie tylko zwi\u0105zanych z\u00a0ekonomi\u0105 i\u00a0nie jest to trend odosobniony. Zwolennicy tego podej\u015bcia nigdy nie mieli najmniejszego k\u0142opotu\n35 L.A. O\u2019Rourke, Covert Calamities. American-Backed Covert Regime Changes and Civil War, \u201eCanadian Foreign Policy Journal\u201d 2017, vol. 23, nr\u00a03, s. 232-245.\n36 Edward Luttwak po raz pierwszy u\u017cy\u0142 poj\u0119cia geoekonomii, podkre\u015blaj\u0105c, \u017ce jako strategia polityki zagranicznej odnosi si\u0119 ona do stosowania ekonomicznych \u015brodk\u00f3w w\u0142adzy przez pa\u0144stwa do realizacji cel\u00f3w strategicznych. W\u00a0geoekonomii o\u00a0atutach pa\u0144stwa na scenie mi\u0119dzynarodowej decyduj\u0105 jego efektywno\u015b\u0107 gospodarcza i\u00a0si\u0142a ekonomiczna. Por. L. Luttwak, From Geopolitics to Geo-economics, \u201eThe National Interest\u201d 1990, nr\u00a020, s. 17-24.\n37 H.-J. Chang, 23 rzeczy, kt\u00f3rych nie m\u00f3wi\u0105 ci o\u00a0kapitalizmie, prze\u0142. B. Szelewa, Warszawa 2010, s. 311-335. 38 D. Rodrik, Rz\u0105dy ekonomii, prze\u0142. G. Kulesza, Warszawa 2019.\nz\u00a0wychodzeniem poza gospodark\u0119 i\u00a0zak\u0142adaniem tam przycz\u00f3\u0142k\u00f3w \u201ezdrowego\u201d, racjonalnego i\u00a0rynkowego my\u015blenia.\nTeoretycy zajmuj\u0105cy si\u0119 neoliberalnym nurtem ekonomii uzyskiwali stopniowo pozycj\u0119 blisk\u0105 monopolistycznej nie tylko w\u00a0g\u0142oszeniu swych pogl\u0105d\u00f3w, ale tak\u017ce w\u00a0oferowaniu swoich us\u0142ug w\u00a0badaniach oraz w\u00a0dzia\u0142alno\u015bci dydaktycznej39. Kontynuowali wysi\u0142ki maj\u0105ce dowodzi\u0107 szkodliwo\u015bci interwencjonizmu nawet w\u00a0czasie kryzysu, krytykuj\u0105c terapi\u0119 interwencyjn\u0105 rz\u0105du. Ekonomi\u0119 okrzykni\u0119to nauk\u0105 \u015bcis\u0142\u0105 (a nie nauk\u0105 spo\u0142eczn\u0105), st\u0105d te\u017c cele polityki gospodarczej by\u0142y oczywiste i\u00a0dane z\u00a0g\u00f3ry, a\u00a0jedynym obszarem dyskusji stawa\u0142y si\u0119 \u015brodki ich realizacji (jedyne problemy to te techniczne)40. G\u0142oszony przez ekonomist\u00f3w sukces ich dyscypliny uzasadniano zaawansowanym rygorem matematycznym, niespotykanym w\u00a0innych naukach. Podej\u015bcie neoliberalne zyskiwa\u0142o aprobat\u0119 poprzez wyj\u0105tkow\u0105 zdolno\u015b\u0107 do formu\u0142owania wzgl\u0119dnie prostych, sp\u00f3jnych i\u00a0 uniwersalnych modeli, kt\u00f3re mog\u0105 by\u0107 na st\u0119pnie testowane empirycznie przy wykorzystaniu rozwini\u0119 tych metod ekonometrycznych41. Mo\u017cna metaforycznie stwierdzi\u0107, i\u017c narracja neoliberalna uzyska\u0142a status najbardziej wp\u0142ywowej religii przywo\u0142uj\u0105cej kilka dogmat\u00f3w\u00a0\u2013 co oznacza\u0142o, \u017ce: pa\u0144stwo wesp\u00f3\u0142 z\u00a0pa\u0144stwow\u0105 w\u0142asno\u015bci\u0105 jest z\u0142e; dobro wsp\u00f3lne to nic innego jak suma interes\u00f3w poszczeg\u00f3lnych jednostek; jednostka jest zawsze wa\u017cniejsza od wsp\u00f3lnoty, nieograniczona ch\u0119\u0107 konkurowania z\u00a0innymi jest lepsza od gotowo\u015bci do wsp\u00f3\u0142pracy; ka\u017cda aktywno\u015b\u0107 ludzka mo\u017ce zosta\u0107 sprawiedliwie wyceniona przez rynek; najlepszy \u0142ad spo\u0142eczny zawsze wy\u0142oni si\u0119 samorzutnie w\u00a0wyniku pozornie chaotycznych ludzkich dzia\u0142a\u0144 na rynku. Udzia\u0142 pa\u0144stwa w\u00a0gospodarce by\u0142 od pocz\u0105tku uznawany za\u00a0z\u0142o konieczne, a\u00a0jego zadanie mia\u0142o sprowadza\u0107 si\u0119 do regulatora regu\u0142 ekonomicznych, kt\u00f3re nale\u017ca\u0142o maksymalnie oddzieli\u0107 od kontekstu politycznego. W\u00a0tym sensie ca\u0142a tzw.\u00a0wolnorynkowa wiedza ekonomiczna odegra\u0142a wa\u017cn\u0105 rol\u0119 w\u00a0promowaniu procesu os\u0142abiania pa\u0144stwa, os\u0142abienia poczucia racjonalnego dzia\u0142ania w\u00a0sferze publicznej, a\u00a0tak\u017ce procesu os\u0142abienia racjonalno\u015bci my\u015blenia d\u0142ugookresowego42.\n39 Znamienne dla kszta\u0142towania spo\u0142ecze\u0144stwa i\u00a0edukacji s\u0105 s\u0142owa premier Wielkiej Brytanii Margaret Thatcher (1979-1990), kt\u00f3ra mawia\u0142a, \u017ce ekonomia jest nauk\u0105 zajmuj\u0105c\u0105 si\u0119 finansami, ale celem jej jest zmiana duszy cz\u0142owieka. Zob. D. Harvey, Neoliberalizm. Historia katastrofy, prze\u0142. J.P. Listwan, Warszawa 2008, s. 3.\n40 Idee dominuj\u0105ce od lat osiemdziesi\u0105tych XX wieku\u00a0\u2013 nazywane fundamentalizmem rynkowym lub neoliberalizmem\u00a0\u2013 pocz\u0105tkowo zyska\u0142y na popularno\u015bci z\u00a0powodu dostrzeganych niepowodze\u0144 keynesizmu i\u00a0nadmiernych regulacji rz\u0105dowych.\u00a0Zacz\u0119\u0142y jednak \u017cy\u0107 w\u0142asnym \u017cyciem i\u00a0stworzy\u0142y wysoce nier\u00f3wne i\u00a0niestabilne gospodarki, kt\u00f3re nie s\u0105 przystosowane do sprostania dzisiejszym najwa\u017cniejszym wyzwaniom: zmianom klimatycznym, integracji spo\u0142ecznej i\u00a0prze\u0142omowym nowym technologiom. Por. D. Rodrik, Beware Economists Bearing Policy Paradigms, Project Syndicate, 11 V 2021, [online] https://www.project-syndicate.org/commentary/economic-policy-must-abandon-universal-paradigms-by-dani-rodrik-2021-05?barrier=accesspaylog, 20 IX 2021.\n41 Rzeteln\u0105 i\u00a0obszern\u0105 analiz\u0119 antynomii skupionych wok\u00f3\u0142 idei \u201eracjonalnego rynku\u201d przedstawili Roman Frydman i\u00a0Michael D. Goldberg. Por. R. Frydman, M.D. Goldberg, Mechaniczne rynki a\u00a0\u015bwiat realny. Wahania cen aktyw\u00f3w, ryzyko i\u00a0rola pa\u0144stwa, prze\u0142. T. Krzy\u017canowski, Warszawa 2013, s. 49-120.\n42 J. Stiglitz, Wizja sprawiedliwej globalizacji. Propozycje usprawnie\u0144, prze\u0142. A. Szeworski, Warszawa 2007, s. 32-36.\nNiema\u0142y wp\u0142yw na konstruowanie neoliberalnej narracji mia\u0142a r\u00f3wnie\u017c dogmatyczna ch\u0119\u0107 triumfalnego demonstrowania si\u0142y, wynikaj\u0105ca z\u00a0przekonania o\u00a0wszechmocy jej inspirator\u00f3w43. Staj\u0105c si\u0119 dominuj\u0105c\u0105 pot\u0119g\u0105 gospodarcz\u0105 i\u00a0militarn\u0105, Stany Zjednoczone z\u00a0powodzeniem promowa\u0142y za granic\u0105 zalety wolnego handlu pod swoj\u0105 kuratel\u0105.\u00a0Waszyngton wierzy\u0142, \u017ce ich dominacja utrwali si\u0119, poniewa\u017c rozwini\u0119te kraje zachodnie i\u00a0wielkie korporacje b\u0119d\u0105 swobodnie rozprzestrzenia\u0107 swoje wp\u0142ywy na ca\u0142ym \u015bwiecie. Logika nowej instytucjonalizacji opiera\u0142a si\u0119 na\u00a0prostej zasadzie: s\u0142u\u017cy\u0142a przede wszystkim liberalizacji (rynk\u00f3w) i\u00a0pog\u0142\u0119bianiu otwarto\u015bci (granic). Dotyczy\u0142a bowiem systemu warto\u015bci i\u00a0zasad ustroju politycznego, kt\u00f3ry podkre\u015bla\u0142, \u017ce\u00a0\u00f3w projekt musi prowadzi\u0107 do\u00a0umocnienia liberalnej demokracji\u00a0nie tylko w\u00a0krajach cz\u0142onkowskich i\u00a0\u017ce ta forma rz\u0105d\u00f3w jest najlepsz\u0105 gwarancj\u0105 po\u0142o\u017cenia kresu epoce konflikt\u00f3w i\u00a0wojen44. Nie bez znaczenia by\u0142o tu przekonanie o\u00a0nieuchronnym \u201eprzelewaniu si\u0119\u201d coraz bardziej intensywnej wymiany gospodarczej na wsp\u00f3\u0142prac\u0119 o\u00a0 charakterze politycznym.\nFinalnym wyr\u00f3\u017cnikiem wp\u0142ywu omawianego syndromu by\u0142o z\u0142udzenie inicjatywy, zakotwiczone w\u00a0niebezpiecznym przesuni\u0119ciu granicy ryzyka. Podstaw\u0105 realizacji aplikowanego projektu sta\u0142o si\u0119 prze\u015bwiadczenie, \u017ce najlepszym sposobem zwi\u0119kszania wzrostu gospodarczego powinno by\u0107 pe\u0142ne uczestnictwo danego kraju w\u00a0wolnym handlu i\u00a0przestrzeganie zasad lokowania kapita\u0142u. To oznacza\u0142o, \u017ce kraje b\u0119d\u0105 rozwija\u0107 si\u0119 szybciej, je\u015bli obni\u017cy si\u0119 bariery celne, zaprzestanie si\u0119 subwencji, sprywatyzuje przemys\u0142 i\u00a0otworzy rynki dla nap\u0142ywaj\u0105cych z\u00a0zewn\u0105trz \u015brodk\u00f3w finansowych. Wymienione czynniki mia\u0142y stanowi\u0107 drog\u0119 do podnoszenia bogactwa i\u00a0zamo\u017cno\u015bci wszystkich ludzi45. Jednak modernizacja tych proces\u00f3w powodowa\u0142a nie tylko pog\u0142\u0119bienie si\u0119 mi\u0119dzynarodowych wi\u0119zi gospodarczych, ale tak\u017ce powstawanie olbrzymich problem\u00f3w rozwojowych: degradacj\u0119 \u015brodowiska, powstawanie enklaw bogactwa i\u00a0wykluczenia, czyli dysfunkcje, kt\u00f3rych rozwi\u0105zanie nie jest mo\u017cliwe w\u00a0skali lokalnej przez poszczeg\u00f3lne pa\u0144stwa. Widoczne rezultaty kamuflowanych sprzeczno\u015bci i\u00a0globalizacyjnych antynomii w\u00a0sferze ekonomicznej zosta\u0142y skutecznie przes\u0142oni\u0119te konieczno\u015bci\u0105 \u201ewyzwa\u0144 nowoczesno\u015bci\u201d pod postaci\u0105 przymusu liberalizacji i\u00a0deregulacji gospodarki. W\u00a0istocie projekt polega\u0142 na podporz\u0105dkowaniu si\u0119 \u201ewolnorynkowemu duchowi czasu\u201d, a\u00a0nie stworzeniu jakiejkolwiek alternatywy.\n43 J. Golinowski, Pa\u0144stwo wobec darwinistycznych tendencji wsp\u00f3\u0142czesnej gospodarki, \u201eTransformacje\u201d 2019, nr\u00a01-2 (100-101), s. 18-45.\n44 Te same cechy instytucjonalne neoliberalnego kapitalizmu, kt\u00f3ry promowa\u0142 ekspansj\u0119 gospodarcz\u0105 w\u00a0ci\u0105gu kilku dziesi\u0119cioleci, tworz\u0105c d\u0142ugofalowe trendy zmian, doprowadzi\u0142y do kryzysu systemowego. D. Kotz, The Financial and Economic Crisis of 2008. A\u00a0Systemic Crisis of Neoliberal Capitalism, \u201eReview of Radical Political Economics\u201d 2009, vol. 41, nr\u00a03, s. 305-317.\n45 Wzrost moralizmu odzwierciedla\u0142 po\u0142\u0105czenie spo\u0142ecznego celu liberalnych demokracji z\u00a0ich bezprecedensow\u0105 w\u0142adz\u0105 geopolityczn\u0105 od 1991 roku. Por. R.O. Keohane, Twenty Years of Institutional Liberalism,\u00a0\u201eInternational Relations\u201d 2012, vol. 26, nr\u00a02, s. 125-138."
        },
        {
            "heading": "4. REALIZM POLITYCZNY JAKO ODPOWIED\u0179 NA CHAOS ZACHODNIEJ NARRACJI",
            "text": "Wraz z\u00a0rozwojem nurtu neoliberalnego\u00a0we wsp\u00f3\u0142czesnej ekonomii dotychczasowe, bogate intelektualnie dyskusje naukowe zacz\u0119\u0142y ust\u0119powa\u0107 rozwa\u017caniom o\u00a0 charakterze analityczno-instrumentalnym. Zamiast poszukiwania \u017ar\u00f3de\u0142 zr\u00f3wnowa\u017conego rozwoju cz\u0142owieka i\u00a0spo\u0142ecze\u0144stwa znaczna cz\u0119\u015b\u0107 akademik\u00f3w skupi\u0142a si\u0119 na odnajdywaniu \u017ar\u00f3de\u0142 skuteczno\u015bci, cz\u0119sto z\u00a0pomini\u0119ciem zasad spo\u0142ecznego utylitaryzmu46. Przy znacznym wsparciu \u015brodowisk biznesu, motywowanych zyskiem, nast\u0105pi\u0142o przej\u015bcie od ograniczonej kontroli pa\u0144stwa nad instrumentami rynku do wariantu odwracaj\u0105cego relacj\u0119, co oznacza\u0142o podporz\u0105dkowanie pa\u0144stwa kontroli rynkowej. R\u00f3wnocze\u015bnie odrzucono postrzeganie rynku jako zjawiska naturalnego, odpowiadaj\u0105cego tradycyjnej formie wymiany, na rzecz definiowania fenomenu rynkowego jako regulacyjnego idea\u0142u, na kt\u00f3rym ufundowane zosta\u0142o samo pa\u0144stwo. Zasad\u0105 organizuj\u0105c\u0105 \u00f3w rynek nie jest wymiana, lecz rywalizacja. Bazuj\u0105c na tych samych regu\u0142ach, dokonano rekonstrukcji kategorii wolno\u015bci jako warto\u015bci naturalnej, w\u00a0 kierunku identyfikowania jej jako niezb\u0119dnego atrybutu dzia\u0142ania na rynku. W\u00a0ten spos\u00f3b maszyneria rynku sta\u0142a si\u0119 systemem, kt\u00f3ry wyobcowa\u0142 si\u0119 ze swego kontekstu spo\u0142ecznego i\u00a0zdominowa\u0142 spo\u0142ecze\u0144stwa.\nEfektem \u201eop\u00f3\u017anionej\u201d refleksji wobec \u201eneoliberalnego dryfu\u201d sta\u0142 si\u0119 sam pluralizm, a\u00a0 wraz z\u00a0 nim rosn\u0105ce zagro\u017cenie restrukturyzacji system\u00f3w demokratycznych w\u00a0machiny autorytaryzmu47. Nietrudno przewidzie\u0107, \u017ce je\u017celi struktury demokratyczne nie mog\u0105 zapewni\u0107 rozstrzygni\u0119\u0107 alternatywnych, w\u00a0tym elementarnego poczucia sprawiedliwo\u015bci, wi\u0119kszo\u015bci swoich obywateli, pojawia si\u0119 perspektywa powolnej ewolucji \u0142adu spo\u0142ecznego w\u00a0kierunku autorytaryzmu. Pog\u0142\u0119biaj\u0105ca si\u0119 rozbie\u017cno\u015b\u0107 pomi\u0119dzy\u00a0liberaln\u0105, globalistyczn\u0105 elit\u0105 oraz baz\u0105 wyborc\u00f3w zrodzi\u0142a ruchy, kt\u00f3re\u00a0kontestuj\u0105 nie tyle kapitalizm jako system, ile bardziej jego neoliberaln\u0105 form\u0119, postrzegan\u0105 jako projekt prosperity bogatszych z\u00a0 deprecjonowaniem potrzebuj\u0105cych i\u00a0 wykluczonych. Jest to najdonio\u015blejszy w\u00a0skutkach element nier\u00f3wnowagi i\u00a0zarazem patologii systemu neoliberalnej hegemonii48. Warto przywo\u0142a\u0107 nestora instrument\u00f3w rynkowej r\u00f3wno-\n46 Wszelka wiedza powstaje w\u00a0ramach pewnych schemat\u00f3w poznawczych, kt\u00f3re s\u0105 przez nas konstruowane [\u2026]. Ostatecznie coraz wi\u0119kszego znaczenia zacz\u0105\u0142 nabiera\u0107 nowy kanon naukowej poprawno\u015bci, oznaczaj\u0105cy nieustanne ograniczanie aspiracji nauk, kt\u00f3re nie chc\u0105 przyj\u0105\u0107 wymaga\u0144 zwi\u0105zanych z\u00a0rygorem policzalno\u015bci. Tak zrodzi\u0142a si\u0119 na gruncie politologii do\u015b\u0107 groteskowa teoria rational choice. Zob. S. Filipowicz, O\u00a0fundamentalnej roli interpretacji, \u201ePoliteja\u201d 2015, vol. 12, nr\u00a04 (36), s. 195-197.\n47 Termin \u201eautorytarny neoliberalizm\u201d szybko sta\u0142 si\u0119 cz\u0119\u015bci\u0105 krytycznego podej\u015bcia w\u00a0naukach spo\u0142ecznych, pokazuj\u0105c\u0105 jego rozmieszczenie w\u00a0wielu obszarach dyscyplinarnych. Takie praktyki obejmuj\u0105 powtarzaj\u0105ce si\u0119 wezwania \u201erynku\u201d lub \u201eekonomicznej konieczno\u015bci\u201d, aby uzasadni\u0107 szeroki zakres restrukturyzacji w\u00a0r\u00f3\u017cnych sferach. Zob. C.B.\u00a0Tansel, Authoritarian Neoliberalism. Towards a\u00a0New Research Agenda, [w:] States of Discipline: Authoritarian Neoliberalism and the Contested Reproduction of Capitalist Order, red. ten\u017ce,\u00a0London 2017,\u00a0s.\u00a01-28.\n48 Jeste\u015bmy \u015bwiadkami wzrostu autorytarnego neoliberalizmu, kt\u00f3ry jest zakorzeniony w\u00a0 rekonfiguracji pa\u0144stwa w\u00a0 mniej demokratyczny byt poprzez zmiany konstytucyjne i\u00a0 prawne, maj\u0105ce na celu\nwagi\u00a0\u2013 Adama Smitha, kt\u00f3ry zapewne poda\u0142by w\u00a0w\u0105tpliwo\u015b\u0107 dzisiejsze rozwi\u0105zania. Ju\u017c w\u00a0czasach tego ekonomisty podstawow\u0105 ide\u0105 jego krytyki by\u0142o to, \u017ce \u201ebogactwo narodu\u201d nie pochodzi z\u00a0akumulacji bogactwa kosztem jego obywateli i\u00a0obcych mocarstw, ale z\u00a0rozwoju i\u00a0podzia\u0142u pracy. Smith argumentowa\u0142, \u017ce ekspansja rynku pozwoli\u0142a na zwi\u0119kszenie specjalizacji, a\u00a0wi\u0119c rozw\u00f3j podzia\u0142u pracy, a\u00a0korzy\u015bci uzyskane dzi\u0119ki wymianie nie by\u0142y korzy\u015bciami pozyskanymi przez jedn\u0105 stron\u0119 kosztem drugiej. Dzisiaj elity przestaj\u0105 czu\u0107 si\u0119 odpowiedzialne za stan spo\u0142ecze\u0144stwa jako ca\u0142o\u015bci, zamieniaj\u0105c si\u0119 w\u00a0klas\u0119 dla siebie i\u00a0odtwarzaj\u0105c najgorsze cechy \u015bwiadomo\u015bci oligarchicznej\u00a0\u2013 snobizm, poczucie izolowanej kasty i\u00a0wiar\u0119 w\u00a0wieczne prawa ich szczeg\u00f3lnego miejsca w\u00a0spo\u0142ecze\u0144stwie. Natomiast najbardziej uderzaj\u0105ce jest to, jak niewiele zmieni\u0142o si\u0119 w\u00a0funkcjonowaniu rynk\u00f3w finansowych.\nWe wcze\u015bniejszych dekadach dysproporcje dochod\u00f3w mi\u0119dzy tymi stronami relacji wolnorynkowych nie by\u0142y tak ra\u017c\u0105ce jak obecnie49. W\u015br\u00f3d problem\u00f3w, z\u00a0kt\u00f3rymi wsp\u00f3\u0142czesne pa\u0144stwa musz\u0105 si\u0119 zmierzy\u0107, nale\u017cy wymieni\u0107: zwi\u0119kszaj\u0105ce si\u0119 dysproporcje dochodowe, post\u0119puj\u0105c\u0105 degradacj\u0119 \u015brodowiska naturalnego czy problemy demograficzne. Jednak idee i\u00a0strategie na temat wzrostu nie odesz\u0142y od g\u0142\u00f3wnej tezy, \u017ce wolny rynek sprzyja konwergencji, czyli zbli\u017caniu si\u0119 kraj\u00f3w biednych i\u00a0bogatych, chocia\u017c przepa\u015b\u0107 pomi\u0119dzy \u201eP\u00f3\u0142noc\u0105\u201d i\u00a0\u201ePo\u0142udniem\u201d, a\u00a0tak\u017ce \u201eCentrum\u201d i\u00a0\u201ePeryferiami\u201d uleg\u0142a niepokoj\u0105cemu pog\u0142\u0119bieniu. Otwartym problemem jest uregulowanie relacji mi\u0119dzy wiarogodno\u015bci\u0105 biznesu a\u00a0skuteczn\u0105 polityk\u0105 gospodarcz\u010550. To, co \u0142\u0105czy g\u0142\u00f3wny nurt krytyczny wobec obecnego \u0142adu, mo\u017cna syntetycznie uj\u0105\u0107 w\u00a0stwierdzeniu, \u017ce liberalny porz\u0105dek \u015bwiata jest kwestionowany przez \u201ekryzys w\u0142adzy\u201d oraz przez \u201ewzrost znaczenia nieliberalnej cz\u0119\u015bci \u015bwiata\u201d.\nW szerokim\u00a0\u2013 w\u00a0pewien spos\u00f3b metateoretycznym\u00a0\u2013 wymiarze pr\u00f3ba zrozumienia obecnego globalnego chaosu winna uwzgl\u0119dnia\u0107 istotne przes\u0142anki stanowi\u0105ce punkt zwrotny tocz\u0105cych si\u0119 zmian.\u00a0Pierwsza to olbrzymie przesuni\u0119cie pozycji ekonomicznej i\u00a0 wp\u0142yw\u00f3w mi\u0119dzy Wschodem a\u00a0 Zachodem.\u00a0 Powszechne postrzeganie wzrostu Chin, a\u00a0 szerzej Azji, okre\u015bla problematyczny charakter mo\u017cliwo\u015bci nak\u0142onienia tych\nodizolowanie\u00a0go od konflikt\u00f3w spo\u0142ecznych i\u00a0politycznych. Zob. I. Bruff, The Rise of Authoritarian Neoliberalism, \u201eA Journal of Economics, Culture & Society\u201d 2014, vol. 26, nr\u00a01, s. 113-129.\n49 Oxfam (Oxford Committee for Famine Relief )\u00a0\u2013 mi\u0119dzynarodowa organizacja humanitarna, zajmuj\u0105ca si\u0119 walk\u0105 z\u00a0g\u0142odem na \u015bwiecie, wyliczy\u0142a, \u017ce 2153 najbogatsze osoby w\u00a02019 roku posiada\u0142y tyle maj\u0105tku, co 4,6 miliarda najbiedniejszych. Zob. Dwa tysi\u0105ce najbogatszych\u00a0 ma tyle, co 4,6 miliarda najbiedniejszych ludzi na \u015bwiecie, Business Insider, 20 I\u00a02020, [online] https://businessinsider.com.pl/ finanse/mala-grupa-najbogatszych-ma-tyle-co-46-miliarda-najbiedniejszych-raport-oxfam/43yd98t, 20 IX 2021.\n50 Portal \u201eThe Guardian\u201d opisuje, jak Mi\u0119dzynarodowe Konsorcjum Dziennikarzy \u015aledczych w\u00a0ramach tzw.\u00a0afery Pandora Papers\u00a0ujawni\u0142o tajne sekrety \u015bwiata polityk\u00f3w, biznesu i\u00a0celebryt\u00f3w z\u00a0pierwszych stron \u015bwiatowych medi\u00f3w. Analizy przeprowadzone przez OECD szacuj\u0105, \u017ce w\u00a0 ubieg\u0142ym roku co najmniej 11 bilion\u00f3w dolar\u00f3w by\u0142o przechowywanych w\u00a0inwestycjach offshore, czyli pieni\u0105dzach lokowanych w\u00a0tajnych firmach lub firmach powierniczych. Wedle niekt\u00f3rych szacunk\u00f3w to pieni\u0105dze warte oko\u0142o 10% \u015bwiatowego PKB. Por. Pandora Papers. Biggest Ever Leak of Offshore Data Exposes Financial Secrets of Rich and Powerful, \u201eThe Guardian\u201d 2021, 3 X, [online] https://www.theguard ian.com/news/2021/oct/03/pandora-papers-biggest-ever-leak-of-offshore-data-exposes-financialsecrets-of-rich-and-powerful, 20 IX 2021.\nkraj\u00f3w do akceptacji porz\u0105dku zbudowanego przez Zach\u00f3d.\u00a0Druga przes\u0142anka to polityczny sprzeciw wobec globalizacji na dotychczasowych zasadach, zw\u0142aszcza na Zachodzie, kt\u00f3ry kwestionuje tradycyjne za\u0142o\u017cenia dotycz\u0105ce otwartych granic w\u00a0celu u\u0142atwienia swobodnego przep\u0142ywu towar\u00f3w, us\u0142ug i\u00a0 ludzi. Problem ten pog\u0142\u0119bia trzecia dysfunkcja, masowa fala innowacji technologicznych, skupiona wok\u00f3\u0142 sztucznej inteligencji, biologii syntetycznej, du\u017cych zbior\u00f3w danych i\u00a0nowych technologii, zagra\u017caj\u0105cych tradycyjnym formom organizacji gospodarczej, wypracowanych w\u00a0erze przemys\u0142owej w\u00a0XX wieku.\nEkspansja gospodarcza pa\u0144stw wschodz\u0105cych, z\u00a0Chinami na czele, przywodzi na my\u015bl \u201erewolucj\u0119 przeciwko Zachodowi\u201d, przejawiaj\u0105c\u0105 si\u0119 os\u0142abieniem wizji spo\u0142ecze\u0144stw opartej na zasadach ukszta\u0142towanych w\u00a0Europie Zachodniej i\u00a0USA, a\u00a0 tak\u017ce coraz szerszym uczestnictwem w\u00a0 niej narod\u00f3w spoza zachodniego kr\u0119gu kulturowego. Tutaj r\u00f3wnie\u017c odrzuca si\u0119 zachodni\u0105 wizj\u0119 globalizacji przyczyniaj\u0105c\u0105 si\u0119, zdaniem chi\u0144skich lider\u00f3w, do niesprawiedliwego podzia\u0142u na \u201eczarno-bia\u0142y \u015bwiat\u201d z\u0142o\u017cony z\u00a0jej beneficjent\u00f3w i\u00a0pokrzywdzonych poprzez nier\u00f3wnomierny rozw\u00f3j wymiany handlowej i\u00a0niekontrolowane przep\u0142ywy kapita\u0142u51. Stanowisko to mo\u017cna uto\u017csamia\u0107 z\u00a0narodzinami nowego \u0142adu gospodarczego, kt\u00f3rego symbolicznym aktem jest odej\u015bcie od \u201ekonsensusu waszyngto\u0144skiego\u201d na rzecz \u201ekonsensusu peki\u0144skiego\u201d, to znaczy odrzucenie rynkowego liberalizmu i\u00a0 przypisanie naczelnej roli pa\u0144stwu, jego instytucjom wspieraj\u0105cym \u201enarodowe czempiony\u201d, czyli najwi\u0119ksze, wspomagane przez pa\u0144stwo firmy, dzia\u0142aj\u0105ce w\u00a0wa\u017cnych gospodarczo sektorach strategicznych. W\u00a0tej wizji porz\u0105dku globalnego postuluje si\u0119 konieczno\u015b\u0107 otwarcia przez pa\u0144stwa zachodnie swoich rynk\u00f3w na towary z\u00a0pa\u0144stw rozwijaj\u0105cych si\u0119, udost\u0119pnienie zaawansowanej technologii oraz zmian\u0119 podej\u015bcia do problem\u00f3w zad\u0142u\u017cenia.\n* * *\nPodsumowuj\u0105c powy\u017csze wnioski, mo\u017cna stwierdzi\u0107, \u017ce pomys\u0142 stworzenia wsp\u00f3lnej przestrzeni dla liberalnej demokracji, pogodzenie dylemat\u00f3w suwerenno\u015bci i\u00a0wsp\u00f3\u0142zale\u017cno\u015bci, d\u0105\u017cenie do ochrony i\u00a0zachowania praw w\u00a0obr\u0119bie pa\u0144stw i\u00a0mi\u0119dzy nimi to wyzwania, kt\u00f3rym \u201etriumf liberalizmu\u201d nie m\u00f3g\u0142 sprosta\u0107. Podj\u0119ta pr\u00f3ba globalizacji porz\u0105dku liberalnego uruchomi\u0142a zmiany, kt\u00f3re sta\u0142y si\u0119 \u017ar\u00f3d\u0142ami jego kryzysu. Nast\u0105pi\u0142a generalna delegitymizacja polityki multikulturowej, kt\u00f3ra okazywa\u0142a si\u0119 sztuczna i\u00a0zrodzi\u0142a\u00a0\u2013 skrywan\u0105 przez g\u0142\u00f3wny nurt polityki\u00a0\u2013 ksenofobiczn\u0105 niech\u0119\u0107 do obcych. \u015awiat podzieli\u0142 si\u0119 na dystrybutor\u00f3w oraz odbiorc\u00f3w w\u0142adzy, nast\u0105pi\u0142a tak\u017ce hierarchizacja kraj\u00f3w\u00a0\u2013 decydowa\u0107 b\u0119d\u0105 najsilniejsi, a\u00a0pozostali b\u0119d\u0105 musieli zgodzi\u0107 si\u0119 z\u00a0ich ustaleniami. Wizja modernizacji opartej na zasadach i\u00a0progresywnej orientacji \u0142adu \u015bwiatowego ku regu\u0142om liberalnego internacjonalizmu zderzy\u0142a si\u0119 z\u00a0mocarstwowymi aspiracjami pa\u0144stw rywalizuj\u0105cych o\u00a0strefy wp\u0142yw\u00f3w gospodarczych i\u00a0politycznych. Pa\u0144stwa aspiruj\u0105ce do roli byt\u00f3w politycznych o\u00a0znaczeniu mocarstwowym, staj\u0105ce si\u0119 filarami\n51 E. Goh, Contesting Hegemonic Order. China in East Asia, \u201eSecurity Studies\u201d 2019, vol. 28, nr\u00a03, s. 614- 644.\nproces\u00f3w globalizacyjnych, promuj\u0105 bowiem warto\u015bci \u201epokoju i\u00a0 dobrobytu\u201d na w\u0142asnych regu\u0142ach. Jednocze\u015bnie nie trac\u0105 okazji do wkraczania w\u00a0nowe obszary wp\u0142yw\u00f3w, a\u00a0to przes\u0105dza, i\u017c globalizacja modyfikuje rywalizacj\u0119, ale jej nie eliminuje. \u015awiat przedstawiany w\u00a0kategoriach rywalizacji i\u00a0walki jest czarno-bia\u0142y, jest \u015bwiatem zmagaj\u0105cych si\u0119 imperi\u00f3w, ale jednocze\u015bnie \u015bwiatem oswojonym, bliskim. Narzuca on siatk\u0119 w\u0142asnych poj\u0119\u0107 na rzeczywisto\u015b\u0107 i\u00a0na sw\u00f3j spos\u00f3b j\u0105 racjonalizuje, nadaje jej rytualny i\u00a0aksjologiczny sens.\nW zderzeniu z\u00a0czasami pandemii wkraczamy w\u00a0okres kapitalizmu nadzoru, tworz\u0105cego nieoczekiwane i\u00a0 cz\u0119sto nieczytelne mechanizmy wyzysku, utowarowienia i\u00a0 kontroli, kt\u00f3re skutecznie modeluj\u0105 zachowania ludzi, tworz\u0105c jednocze\u015bnie nowe prognozy rynkowej gry i\u00a0ramy modyfikacji behawioralnej cz\u0142owieka.\u00a0Dzisiaj szczeg\u00f3lnie widoczne jest to, \u017ce nie wystarcza wspieranie cel\u00f3w podmiot\u00f3w rynkowych polityk\u0105 gospodarcz\u0105 zredukowan\u0105 do urynkowienia i\u00a0 stabilizacji, niekiedy wzmacnian\u0105 przedsi\u0119wzi\u0119ciami prowzrostowymi. Polityka taka oznacza tolerowanie nier\u00f3wno\u015bci nie tylko maj\u0105tkowych i\u00a0dochodowych, ale tak\u017ce przemieszczania korzy\u015bci wzrostu gospodarczego do najbogatszej cz\u0119\u015bci spo\u0142ecze\u0144stwa. W\u00a0podejmowanych praktykach postrzega si\u0119 zwykle ustawodawstwo socjalne przez pryzmat czynnika deficytotw\u00f3rczego, dodatkowych koszt\u00f3w wzrostu gospodarczego czy mniejszych zysk\u00f3w i\u00a0mniejszej rentowno\u015bci przedsi\u0119biorstw.\nW obecnej sytuacji spo\u0142ecze\u0144stwa Zachodu staj\u0105 przed wyzwaniami, jak zbudowa\u0107 zar\u00f3wno \u015bwiadomo\u015b\u0107, jak i\u00a0wol\u0119 polityczn\u0105, aby stawi\u0107 czo\u0142a swoim wewn\u0119trznym s\u0142abo\u015bciom, pocz\u0105wszy od braku zaufania wobec instytucji, a sko\u0144czywszy na rosn\u0105cej polaryzacji spo\u0142ecznej i\u00a0kurczeniu si\u0119 klasy \u015bredniej. Wszystko to wi\u0105\u017ce si\u0119 z poszukiwaniem narz\u0119dzi i\u00a0sposob\u00f3w dyscyplinowania sektora finansowego i\u00a0przenoszenia jego zysk\u00f3w do realnej gospodarki. Ignorowanie idei rzeczywistego, zr\u00f3wnowa\u017conego rozwoju owocuje zwykle szeregiem \u201ewizji spiskowych\u201d , kt\u00f3re w\u00a0warunkach chaotycznych zmian s\u0105 w\u00a0stanie znale\u017a\u0107 odpowiedni grunt, by zakorzeni\u0107 si\u0119 w\u00a0postaci dysfunkcjonalnej polaryzacji politycznej, odpowiadaj\u0105cej za radykalizacj\u0119 spo\u0142ecznych nastroj\u00f3w. W\u00a0warunkach pandemii widzimy, \u017ce radykalizacja nastroj\u00f3w spo\u0142ecznych, a\u00a0nawet konsekwentne pomniejszanie roli radykalnych lider\u00f3w nie ograniczaj\u0105 zdolno\u015bci populistycznych polityk\u00f3w do zdobywania serc i\u00a0umys\u0142\u00f3w obywateli.\u00a0Fala populizmu w\u015br\u00f3d spo\u0142ecze\u0144stw Zachodu pokazuje, jak dalece takie zmiany s\u0105 destruktywne dla spo\u0142ecznego \u0142adu. Chocia\u017c sam populizm nie jest niczym nowym, media spo\u0142eczno\u015bciowe umo\u017cliwi\u0142y popularyzacj\u0119 dezinformacji i\u00a0beztroskich obietnic skuteczniej ni\u017c kiedykolwiek wcze\u015bniej.\nBy\u0107 mo\u017ce pa\u0144stwa zachodnie b\u0119d\u0105 musia\u0142y przemy\u015ble\u0107 swoje systemy reprezentowania interes\u00f3w wyborc\u00f3w.\u00a0Funkcj\u0119 t\u0119 od wielu lat pe\u0142ni\u0142y partie polityczne, a\u00a0tak\u017ce oficjalne i\u00a0 nieoficjalne \u015brodowiska lobbyst\u00f3w. Wolna prasa, odpowiedzialne media, grupy ekspert\u00f3w i\u00a0stowarzyszenia zawodowe odegra\u0142y r\u00f3wnie\u017c wa\u017cn\u0105 rol\u0119, t\u0142umacz\u0105c dzia\u0142ania rz\u0105du. W\u00a0dzisiejszej perspektywie ocena tych podmiot\u00f3w wydaje si\u0119 wysoce niezadowalaj\u0105ca. Media internetowe os\u0142abi\u0142y rol\u0119 stra\u017cnika tradycyjnych \u015brodk\u00f3w przekazu informacji, a\u00a0nowe kana\u0142y zrzeszania si\u0119 spo\u0142eczno\u015bci (takie jak spo\u0142eczno\u015bci internetowe) ju\u017c nas oswoi\u0142y z\u00a0drapie\u017cno\u015bci\u0105 dzia\u0142ania i\u00a0chciwo\u015bci\u0105 poszczeg\u00f3lnych grup interesu. Globalizacja kapita\u0142u, informacji, przemocy i\u00a0przest\u0119pczo\u015bci zdeformowa\u0142a nasze postrzeganie i\u00a0rozumienie spo\u0142ecznego \u015bwiata."
        },
        {
            "heading": "BIBLIOGRAFIA",
            "text": "Amin S., The Ancient World-Systems versus the Modern Capitalist World-System, [w:] The World System. Five Hundred Years or Five Thousand?, red. A.G. Frank, B.K. Gills, London\u2013New York 1993. Bauman Z., P\u0142ynne czasy. \u017bycie w\u00a0epoce niepewno\u015bci, prze\u0142. M. \u017bakowski, Warszawa 2007. Berezin M., Illiberal Politics in Neoliberal Times. Culture, Security and Populism in the New Eu-\nrope,\u00a0Cambridge\u2013New York 2009. Beyme K. von, Wsp\u00f3\u0142czesne teorie polityczne, prze\u0142. J. \u0141ozi\u0144ski, Warszawa 2007. Brenner N., Peck J., Theodore N., After Neoliberalization?, \u201eGlobalizations\u201d 2010, vol. 7, nr\u00a03,\nhttps://doi.org/10.1080/14747731003669669. Brown W., Undoing the Demos. Neoliberalism\u2019s Stealth Revolution,\u00a0New York 2015, https://doi.\norg/10.2307/j.ctt17kk9p8. Bruff I., The Rise of Authoritarian Neoliberalism, \u201eA Journal of Economics, Culture & Society\u201d\n2014, vol. 26, nr\u00a01, https://doi.org/10.1080/08935696.2013.843250. Brzezi\u0144ski Z., Strategic Vision. America and the Crisis of Global Power, New York 2012. Chang H.-J., 23 rzeczy, kt\u00f3rych nie m\u00f3wi\u0105 ci o\u00a0kapitalizmie, prze\u0142. B. Szelewa, Warszawa 2010. Davis J.B., The Turn in Economics. Neoclassical Dominance to Mainstream Pluralism, \u201eJour-\nnal of Institutional Economics\u201d 2006, vol. 2, nr\u00a0 1, https://doi.org/10.1017/S1744137 405000263. Dum\u00e9nil G., L\u00e9vy D., The Crisis of Neoliberalism, Cambridge, MA 2011. Dunne T., McDonald M., The Politics of Liberal Internationalis,\u00a0\u201eInternational Politics\u201d\u00a02013,\nvol. 50, nr\u00a01, https://doi.org/10.1057/ip.2012.25. Dwa tysi\u0105ce najbogatszych\u00a0 ma tyle, co 4,6 miliarda najbiedniejszych ludzi na \u015bwiecie, Business\nInsider, 20 I\u00a0 2020, [online] https://businessinsider.com.pl/finanse/mala-grupa-najbogatszych-ma-tyle-co-46-miliarda-najbiedniejszych-raport-oxfam/43yd98t. Eagleton T., Po co nam kultura?, prze\u0142. A. G\u00f3rny, Warszawa 2012. Eeckhout J., The Profit Paradox.\u00a0How Thriving Firms Threaten the Future of Work, Princeton\n2021, https://doi.org/10.1515/9780691222769. Ferguson N., Cywilizacja. Zach\u00f3d i\u00a0reszta \u015bwiata, prze\u0142. P. Szymor, Krak\u00f3w 2013. Filipowicz S., O\u00a0fundamentalnej roli interpretacji, \u201ePoliteja\u201d 2015, vol. 12, nr\u00a04 (36), https://doi.\norg/10.12797/Politeja.12.2015.36.12. Frydman R., Goldberg M.D., Mechaniczne rynki a\u00a0\u015bwiat realny. Wahania cen aktyw\u00f3w, ryzyko\ni\u00a0rola pa\u0144stwa, prze\u0142. T. Krzy\u017canowski, Warszawa 2013. Goh E., Contesting Hegemonic Order. China in East Asia, \u201eSecurity Studies\u201d 2019, vol. 28, nr\u00a03,\nhttps://doi.org/10.1080/09636412.2019.1604989. Golinowski J., Kryzys narracji w\u00a0nowoczesnej polityce Zachodu, \u201eTeoria Polityki\u201d 2018, nr\u00a02. Golinowski J., Pa\u0144stwo wobec darwinistycznych tendencji wsp\u00f3\u0142czesnej gospodarki, \u201eTransforma-\ncje\u201d 2019, nr\u00a01-2 (100-101). Gu\u00e9henno J.M., The End of the Nation-State, Minnesota 2000. Harvey D., Neoliberalizm. Historia katastrofy, prze\u0142. J.P. Listwan, Warszawa 2008.\nIkenberry G.J., Liberal Leviathan. The Origins, Crisis, and Transformation of the American World Order, Princeton 2011, https://doi.org/10.1515/9781400838196. Ikenberry G.J., The End of Liberal International Order?,\u00a0\u201eInternational Affairs\u201d 2018, vol. 94, nr\u00a01, https://doi.org/10.1093/ia/iix241. Keohane R.O., Twenty Years of Institutional Liberalism,\u00a0\u201eInternational Relations\u201d 2012, vol. 26, nr\u00a02, https://doi.org/10.1177/0047117812438451. Kotz D., The Financial and Economic Crisis of 2008. A\u00a0 Systemic Crisis of Neoliberal Capitalism, \u201eReview of Radical Political Economics\u201d 2009, vol. 41, nr\u00a0 3, https://doi.org/ 10.1177/0486613409335093. Krugman P., Arguing with Zombies. Economics, Politics, and the Fight for a\u00a0Better Future, New York 2020. Kukli\u0144ski A., Megaspaces of the XXI Century. A\u00a0Problem-Oriented Study, [w:] Reconfiguration of the Global Scene and the Megaspaces of the XXI Century, red. P. Artymowska, A. Kukli\u0144ski, P. \u017buber, Warsaw 2012. Luttwak L., From Geopolitics to Geo-economics. Logic of Conflict, Grammar of Commerce, \u201eNational Interest\u201d 1990, nr\u00a020. Mahbubani K., The Great Convergence. Asia, the West, and the Logic of One World, New York 2013. Mahbubani K., The New Asian Hemisphere. The Irresistible Shift of Global Power to the East, New York 2008. Mahmoo M., Global Debt Crisis. Challenging Times Ahead, \u201eThe Financial Express\u201d 2021, 17 IV, [online] https://thefinancialexpress.com.bd/views/global-debt-crisis-challengingtimes-ahead-16192435559. Mavelli L., Neoliberalism as Religion. Sacralization of the Market and Post-truth Politics, \u201eInternational Political Sociology\u201d 2020, vol. 14, nr\u00a01, https://doi.org/10.1093/ips/olz021. Nye J.S., What Really Matters in the Sino-American Competition?, Project Syndicate, 6 XII 2021, [online] https://www.project-syndicate.org/commentary/us-china-competition-tech nology-alliances-by-joseph-s-nye-2021-12. O\u2019Rourke L.A., Covert Calamities. American-Backed Covert Regime Changes and Civil War, \u201eCanadian Foreign Policy Journal\u201d 2017, vol. 23, nr\u00a03, https://doi.org/10.1080/1192642 2.2017.1359643 Orrell D., Economyths. How the Science of Complex Systems is Transforming Economic Thought, London 2010. Overbeek H., Apeldoorn B. van, Neoliberalism in Crisis, Basingstoke 2012, https://doi.org/ 10.1057/9781137002471. Overeem P., Compromise, Value Pluralism, and Democratic Liberalism, [w:] Compromise and Disagreement in Contemporary Political Theory,\u00a0red. C.F. Rostb\u00f8ll, T. Scavenius, New York 2017, https://doi.org/10.4324/9781315317823-8. Pandora Papers. Biggest Ever Leak of Offshore Data Exposes Financial Secrets of Rich and Powerful, \u201eThe Guardian\u201d 2021, 3 X, [online] https://www.theguardian.com/news/2021/ oct/03/pandora-papers-biggest-ever-leak-of-offshore-data-exposes-financial-secrets-ofrich-and-powerful.\nRobinson W.I., The Great Recession of 2008 and the Continuing Crisis. A\u00a0Global Capitalism Perspective,\u00a0\u201eInternational Review of Modern Sociology\u201d 2012, vol. 38, nr\u00a02. Rodrik D., Beware Economists Bearing Policy Paradigms, Project Syndicate, 11 V 2021, [online] https://www.project-syndicate.org/commentary/economic-policy-must-abandon-uni versal-paradigms-by-dani-rodrik-2021-05?barrier=accesspaylog. Rodrik D., Goodbye Washington Consensus, Hello Washington Confusion? A\u00a0Review of the \u201cWorld Bank\u2019s Economic Growth in the 1990s. Learning from a\u00a0Decade of Reform\u201d, \u201eJournal of Economic Literature\u201d 2006, vol. 44, nr\u00a04, https://doi.org/10.1257/jel.44.4.973. Rodrik D., Industrial Policy, Innovation and Global Rules, \u201eThe Financial Express\u201d 2020, 30\u00a0 XI, [online] https://thefinancialexpress.com.bd/views/industrial-policy-innovationand-global-rules-1606746257. Rodrik D., Populism and the Economics of Globalization, \u201eJournal of International Business Policy\u201d 2018, vol. 1, https://doi.org/10.1057/s42214-018-0001-4. Rodrik D., Rz\u0105dy ekonomii, prze\u0142. G. Kulesza, Warszawa 2019. Sachs J.D., We Don\u2019t Need the G7, Project Syndicate, 16 VI 2021, [online] https://www.project-\nsyndicate.org/commentary/g7-has-become-obsolete-and-ineffective-by-jeffrey-d-sachs2021-06?barrier=accesspaylog. Schumpeter J.A., Kapitalizm. Socjalizm. Demokracja, prze\u0142. M. Rusi\u0144ski, Warszawa 1995. Stiglitz J., Wizja sprawiedliwej globalizacji. Propozycje usprawnie\u0144, prze\u0142. A. Szeworski, Warsza-\nwa 2007. Streeck W., Taking Capitalism Seriously. Towards an Institutionalist Approach to Contemporary\nPolitical Economy, ,,Socio-Economic Review\u201d 2011, vol. 9, nr\u00a01, https://doi.org/10.1093/ ser/mwq028. Szyma\u0144ski W., Niepewno\u015b\u0107 i\u00a0niestabilno\u015b\u0107 gospodarcza. Gwa\u0142towny wzrost i\u00a0co dalej?, Warszawa 2011. Tansel C.B., Authoritarian Neoliberalism. Towards a\u00a0New Research Agenda, [w:] States of Discipline. Authoritarian Neoliberalism and the Contested Reproduction of Capitalist Order, red.\u00a0C.B.\u00a0Tansel,\u00a0London 2017.\nJanusz GOLINOWSKI\u00a0\u2013 kierownik Katedry Teorii Polityki i\u00a0Zarzadzania Sfer\u0105 Publiczn\u0105 Uniwersytetu Kazimierza Wielkiego w\u00a0Bydgoszczy. W\u00a0swoich zainteresowaniach badawczych skupia si\u0119 na analizie dotychczasowych trend\u00f3w rozwoju, identyfikacji barier w\u00a0 obecnych procesach zmian spo\u0142ecznych, charakterystyce warunk\u00f3w stabilno\u015bci i\u00a0otwarto\u015bci na zmiany w\u00a0nieprzewidywalnym otoczeniu."
        }
    ],
    "title": "POMIE\u0328DZY SYNDROMEM EKONOMICZNEGO PROGRESYWIZMU A DEKOMPOZYCJA\u0328 PROCESO\u0301W POLITYCZNYCH",
    "year": 2022
}