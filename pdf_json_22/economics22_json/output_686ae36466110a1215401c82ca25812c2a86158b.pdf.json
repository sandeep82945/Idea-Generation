{
    "abstractText": "Det er umulig \u00e5 presist ansl\u00e5 samfunnsbyrden ved covid-19-pandemien, men The Economist (1, 2) har fors\u00f8kt: Globalt anslo de en overd\u00f8delighet p\u00e5 18,4 millioner mennesker ved \u00e5rsskiftet 2021/22 og \u00f8konomiske kostnader til om lag 10 billioner dollar \u2013 kun overg\u00e5tt av depresjonen i 1930-\u00e5rene og verdenskrigene. I Norge har vi forel\u00f8pig begrenset helsekonsekvensene til 1 300 d\u00f8dsfall og 7 300 sykehusinnleggelser med covid19 som hoved\u00e5rsak (3). De \u00f8konomiske krisetiltakene iverksatt i 2020 og 2021 har samtidig",
    "authors": [
        {
            "affiliations": [],
            "name": "tilsier mindre strenge"
        },
        {
            "affiliations": [],
            "name": "smitteverntiltak mot covid"
        }
    ],
    "id": "SP:4a59f499c3c846c02121c2c5b692a886b3bfb1bf",
    "references": [
        {
            "authors": [
                "Folkehelseinstituttet. Covid"
            ],
            "title": "Ukerapport \u2013 uke 52",
            "venue": "Publisert 5.1.2022",
            "year": 2021
        },
        {
            "authors": [
                "Finansdepartementet. Rundskriv R"
            ],
            "title": "Prinsipper og krav ved utarbeidelse av samfunns\u00f8konomiske analyser mv. Erstattet fra 1.1.2022 av R109/25.06.2021",
            "venue": "Lest",
            "year": 2022
        },
        {
            "authors": [
                "JA Olsen",
                "J. Richardson"
            ],
            "title": "Production gains from health care: what should be included in costeffectiveness analyses",
            "venue": "Soc Sci Med",
            "year": 1999
        },
        {
            "authors": [
                "GHM Bjertn\u00e6s",
                "T von Brasch",
                "\u00c5 Cappelen"
            ],
            "title": "COVID-19, tapt verdiskaping og finanspolitikkens rolle",
            "venue": "Utredning for Koronakommisjonen. Oslo: Statistisk sentralbyra\u030a,",
            "year": 2021
        },
        {
            "authors": [
                "AJ Leidner",
                "N Murthy",
                "HW Chesson"
            ],
            "title": "Cost-effectiveness of adult vaccinations: A systematic review",
            "venue": "Vaccine",
            "year": 2019
        }
    ],
    "sections": [
        {
            "text": "En samfunns\u00f8konomisk analyse tilsier mindre strenge smitteverntiltak mot covid-19\nKRONIKK\nems@osloeconomics.no Erik Magnus S\u00e6ther har doktorgrad i samfunns\u00f8konomi, er partner i Oslo Economics og medlem i den regjeringsutnevnte ekspertgruppen for samfunns\u00f8konomisk analyse av covid-19 (Holdengruppen). Forfatteren har fylt ut ICMJE-skjemaet og oppgir f\u00f8lgende interessekonflikter: Han arbeider i Oslo Economics og er medlem i Holdengruppen.\nHanna Isabel L\u00f8yland er utdannet sivil\u00f8konom og er senior\u00f8konom i Oslo Economics. Forfatteren har fylt ut ICMJE-skjemaet og oppgir f\u00f8lgende interessekonflikter: Hun arbeider i Oslo Economics.\nChristoffer Bugge er sivil\u00f8konom, har avlevert doktorgradsavhandling i helse\u00f8konomi og er manager i Oslo Economics. Forfatteren har fylt ut ICMJE-skjemaet og oppgir f\u00f8lgende interessekonflikter: Han arbeider i Oslo Economics.\nSamfunnsbyrden ved covid-19-pandemien er vanskelig \u00e5 fastsl\u00e5, men en videref\u00f8ring av strenge smitteverntiltak vil v\u00e6re for kostbart i forhold til gevinsten ved lavere sykdomsbyrde n\u00e5 som en stor andel av befolkningen er vaksinert. Det er umulig \u00e5 presist ansl\u00e5 samfunnsbyrden ved covid-19-pandemien, men The Economist (1, 2) har fors\u00f8kt: Globalt anslo de en overd\u00f8delighet p\u00e5 18,4 millioner mennesker ved \u00e5rsskiftet 2021/22 og \u00f8konomiske kostnader til om lag 10 billioner dollar \u2013 kun overg\u00e5tt av depresjonen i 1930-\u00e5rene og verdenskrigene. I Norge har vi forel\u00f8pig begrenset helsekonsekvensene til 1\u00a0300 d\u00f8dsfall og 7\u00a0300 sykehusinnleggelser med covid19 som hoved\u00e5rsak (3). De \u00f8konomiske krisetiltakene iverksatt i 2020 og 2021 har samtidig\nEn samfunns\u00f8konomisk analyse tilsier mindre strenge smitteverntiltak mot covid-19 | Tidsskrift for Den norske legeforening"
        },
        {
            "heading": "ERIK MAGNUS S\u00c6THER",
            "text": "HANNA ISABEL L\u00d8YLAND\nCHRISTOFFER BUGGE\nkostet den norske statskassen 233 milliarder kroner, hvorav 104 milliarder har v\u00e6rt rettet til n\u00e6ringslivet, 39 milliarder til husholdninger, 70 milliarder til samfunnskritiske sektorer og 10 milliarder til kultur, idrett og frivillighet (4).\n\u00abPandemien og smitteverntiltakene f\u00f8rer til tapt verdiskaping, redusert velferd og et d\u00e5rligere tilbud til andre pasienter\u00bb\nPandemien og smitteverntiltakene f\u00f8rer til tapt verdiskaping, redusert velferd og et d\u00e5rligere tilbud til andre pasienter. Holdengruppen, ekspertutvalget som har utarbeidet samfunns\u00f8konomiske vurderinger av smitteverntiltak, vaksinestrategi og \u00f8konomiske kompensasjonsordninger, har gitt st\u00f8tte til beslutningen i Norge om \u00e5 kontrollere smitten i p\u00e5vente av vaksinering og \u00f8kt kunnskap om pandemien (5). Regjeringen har n\u00e5 satt som m\u00e5l at alle over 18\u00a0\u00e5r skal f\u00e5 tilbud om oppfriskningsdose innen utgangen av februar 2022 (6), og fremover mener vi at kapasiteten i helsetjenesten burde tillegges st\u00f8rre vekt i vurderingen av behov for tiltak, mens smitteniv\u00e5et i seg selv burde v\u00e6re mindre viktig.\nPrinsipper ved prioritering\n\u00d8konomer anser at prioritering av offentlige tiltak b\u00f8r skje p\u00e5 basis av tiltakenes kostnader og nytte i vid forstand. Helsetjenestens prioriteringsmelding og veileder (7, 8) anlegger imidlertid et snevrere perspektiv, der kun nytte- og kostnadsvirkninger i helsetjenesten inkluderes. Gevinster i form av \u00f8kt levetid og livskvalitet vurderes opp mot helsetjenestens kostnader ved \u00e5 innf\u00f8re tiltaket. \u00d8vrige samfunnsvirkninger, som pasienters evne til \u00e5 st\u00e5 i arbeid eller virkninger for \u00f8konomien inkluderes ikke i avveiingen. Denne m\u00e5ten \u00e5 prioritere p\u00e5 st\u00e5r i kontrast til andre omr\u00e5der, som for eksempel veiprosjektering eller arbeidsmarkedstiltak. Der benyttes Finansdepartementets rammeverk (9), hvor alle samfunnsvirkninger vurderes som relevante. Tiltak som bidrar til \u00f8kt arbeidsdeltakelse, kan videre gi st\u00f8rre offentlige budsjetter, som igjen kan brukes til \u00e5 gi et bedre helsetilbud (10). Ved beslutning m\u00e5 ogs\u00e5 fordelingshensyn ivaretas, for eksempel knyttet til inntektsfordeling, alder eller geografi. Rammeverket er relevant for prioritering p\u00e5 gruppeniv\u00e5, ikke p\u00e5 individniv\u00e5.\nSelv om smitteverntiltak innf\u00f8res for \u00e5 redde liv og helse, treffer de bredt og har konsekvenser langt utover helsetjenesten. Prioritering av tiltak og h\u00e5ndtering av pandemien b\u00f8r derfor baseres ogs\u00e5 p\u00e5 samfunns\u00f8konomiske prinsipper og ikke utelukkende virkninger som oppst\u00e5r i helsetjenesten.\nStore byrder for samfunnet\nBeregninger Statistisk sentralbyr\u00e5 har gjort for Koronakommisjonen viser at bruttonasjonalproduktet (BNP) for Fastlands-Norge i 2020 ble 145 milliarder kroner, eller 4,7\u00a0%, lavere enn ventet f\u00f8r pandemien traff (11). For store deler av befolkningen er det de ikke-\u00f8konomiske konsekvensene av pandemien og smitteverntiltakene som gir st\u00f8rst belastning, s\u00e6rlig for barn og unge (12).\n\u00abFor store deler av befolkningen er det de ikke-\u00f8konomiske konsekvensene av pandemien og smitteverntiltakene som gir st\u00f8rst belastning\u00bb\nS\u00e5 langt er det s\u00e6rlig redusert tjenesteproduksjon for andre pasientgrupper som har gitt helsetap, om lag seks ganger helsetapet til koronapasientene, m\u00e5lt ved anslag p\u00e5 kvalitetsjusterte leve\u00e5r ut ifra behandlingsstatistikk i prim\u00e6r- og spesialisthelsetjenesten\n\u00a0\nEn samfunns\u00f8konomisk analyse tilsier mindre strenge smitteverntiltak mot covid-19 | Tidsskrift for Den norske legeforening\n(13). Vi mangler gode m\u00e5l p\u00e5 konsekvenser for folkehelsen i den \u00f8vrige befolkningen p\u00e5 kort og lang sikt, men gitt at det er mange som ber\u00f8res, utgj\u00f8r selv en mindre endring en stor samlet konsekvens.\nUsikkerhet om veien videre\nHvor mange leve\u00e5r vi har spart som f\u00f8lge av smitteverntiltakene, er usikkert, men basert p\u00e5 tidlige modelleringer fra Folkehelseinstituttet, anslo Holdengruppen i sin f\u00f8rste rapport at vi uten kostbare smitteverntiltak ville tape i overkant av 333\u00a0000 statistiske leve\u00e5r (14). Gitt en verdsetting hentet fra Helsedirektoratets utkast til veileder for helseeffekter i samfunns\u00f8konomiske analyser (15), ble det i analysene lagt til grunn en verdi p\u00e5 1,4 millioner kroner per leve\u00e5r, noe som gir en verdi p\u00e5 466 milliarder kroner for det ansl\u00e5tte antallet tapte leve\u00e5r. Den faktiske betalingsvilligheten for sparte leve\u00e5r ved vurdering av tiltak i helsetjenesten er ikke offentlig, men ut ifra enkeltsaker som har v\u00e6rt vurdert av Beslutningsforum, ansl\u00e5r vi betalingsvilligheten til opp mot 1 million kroner per gode leve\u00e5r for de mest alvorligste sykdommene.\nHelsedirektoratet har tidligere ansl\u00e5tt at vi s\u00e5 langt i pandemien har betalt langt mer per vunnet leve\u00e5r eller reddet covid-19-pasient enn hva vi normalt er villig til \u00e5 betale (16). Dette er ikke gjort ut ifra en h\u00f8yere verdsetting av denne pasientgruppen, men fordi det har v\u00e6rt lettere \u00e5 holde kontroll p\u00e5 smitten n\u00e5r den er lav, slik at kritiske samfunnsfunksjoner ikke \u00abkneler\u00bb.\nEn videref\u00f8ring av strenge smitteverntiltak er for kostbart i forhold til gevinsten ved lavere sykdomsbyrde n\u00e5 som en stor andel av befolkningen er vaksinert. Vaksinasjon og bedre behandling av de mest s\u00e5rbare pasientene inneb\u00e6rer at kostnadene ved pandemien i form av d\u00f8dsfall og alvorlig syke er lavere enn f\u00f8r, og mer smittsomme virusvarianter har gjort det vanskeligere \u00e5 holde pandemien under kontroll. Isolert sett taler begge disse endringene for at vi skal akseptere h\u00f8yere smittespredning for \u00e5 unng\u00e5 skadevirkningene fra strenge smitteverntiltak.\nVi er likevel fortsatt i en situasjon med usikkerhet der det er grunn til \u00e5 ha restriksjoner ut ifra et f\u00f8re-var-prinsipp. Det synes \u00e5 v\u00e6re enighet om tre hovedtiltak i denne fasen av pandemien: i) begrense smittespredningen slik at helsetjenestens kapasitet ikke overskrides, ii) stimulere til h\u00f8yest mulig vaksineringsgrad for \u00e5 begrense alvorlig sykdom, og iii) styrke kapasiteten i helsetjenesten for \u00e5 begrense helsetapet og behovet for inngripende smitteverntiltak. I det videre dr\u00f8fter vi utformingene av tiltakene i et samfunns\u00f8konomisk perspektiv.\nPrioriteringskart for smitteverntiltak\nVurderinger av hvilke tiltak som skal videref\u00f8res og hvilke som skal avvikles, b\u00f8r baseres p\u00e5 en avveining av tiltaksbyrden relativt til smitteverneffekten, og ikke kun \u00f8konomiske hensyn eller smittevernhensyn. Det er s\u00e6rlig tiltak som gir store kostnader for velferden eller \u00f8konomien og liten eller moderat smitteverneffekt, som b\u00f8r nedprioriteres. Dette oppleves \u00e5 v\u00e6re et anerkjent prinsipp, men like fullt benyttes fortsatt tiltak med sv\u00e6rt stor byrde, som r\u00f8dt niv\u00e5 p\u00e5 skoler.\n\u00abDet er s\u00e6rlig tiltak som gir store kostnader for velferden eller \u00f8konomien og liten eller moderat smitteverneffekt, som b\u00f8r nedprioriteres\u00bb\n\u00a0\nEn samfunns\u00f8konomisk analyse tilsier mindre strenge smitteverntiltak mot covid-19 | Tidsskrift for Den norske legeforening\nBasert p\u00e5 en nytte-kostnad-tiln\u00e6rming angir Holdengruppens prioriteringskart hvilke smitteverntiltak som b\u00f8r prioriteres ved lettelser (se tabell 0.2 i Holdengruppens rapport (13)). Summen av tiltak m\u00e5 tilpasses p\u00e5 en m\u00e5te som gj\u00f8r at smitteniv\u00e5et ikke blir for h\u00f8yt, samtidig som blandingen av tiltak m\u00e5 oppleves som forholdsmessig.\nVaksinering og sykdomsbegrensning\nVaksinering er blant de mest l\u00f8nnsomme tiltakene i helsetjenesten (17, 18). Ved at f\u00e6rre smittede utvikler alvorlig sykdom er dette et viktig tiltak for \u00e5 redusere risikoen for overbelastning av helsetjenesten (19). Sammenlignet med Europa for \u00f8vrig er en relativt h\u00f8y andel av befolkningen i Norge vaksinert (20).\nSamfunns\u00f8konomisk teori l\u00e6rer oss hvordan vi kan h\u00e5ndtere negative eksternaliteter, det vil si at enkeltindividet ikke m\u00f8ter de fulle samfunns\u00f8konomiske kostnadene ved sine valg. Ved beslutning om vaksinenekt tar for eksempel ikke individet hensyn til at det kan p\u00e5l\u00f8pe h\u00f8ye kostnader i intensivbehandling eller at en rekke helsearbeidere f\u00e5r inndratt ferie. \u00d8konomenes svar mot u\u00f8nsket atferd er ofte avgifter, slik vi kjenner fra tobakk og alkohol. En annen vri er positiv diskriminering av personer som etterlever anbefalinger, slik at kostnaden ved \u00e5 ikke f\u00f8lge anbefalingene \u00f8ker. Koronasertifikat er et eksempel p\u00e5 positiv diskriminering. Effekten av koronasertifikat p\u00e5 smittespredningen er usikker (21), men krav til koronasertifikat kan bidra til at flere \u00f8nsker \u00e5 la seg vaksinere eller ta anbefalte oppfriskningsdoser.\n\u00d8ke kapasiteten i helsetjenesten\nMens enkelte ansatte p\u00e5 intensivavdelingen jobber s\u00e5 mye at de blir utbrent, er det andre som har ledig kapasitet, illustrert ved nedgangen i aktivitet i helseforetakene (22, 23). Etter v\u00e5r mening b\u00f8r den ledige kapasiteten benyttes selv om dette kan gi redusert behandlingskvalitet for koronapasienter, s\u00e5 lenge dette gir \u00f8kt samlet kapasitet og robusthet over tid.\n\u00abDen ledige kapasiteten b\u00f8r benyttes selv om dette kan gi redusert behandlingskvalitet for koronapasienter, s\u00e5 lenge dette gir \u00f8kt samlet kapasitet og robusthet over tid\u00bb\nEt totalt frislipp av omikron vil kunne gi en eksponentiell smittekurve og medf\u00f8re at sykehusenes behandlingskapasitet langt overskrides. Behovet for fortsatte smitteverntiltak kan likevel ikke brukes som en hvilepute for \u00e5 ikke gj\u00f8re det man kan for \u00e5 stimulere vaksinasjonsraten og \u00f8ke behandlingskapasiteten i helsetjenesten. Etter hvert som avslutningsfasen n\u00e6rmer seg, vil behovet for en sikkerhetsmargin gradvis falle bort.\nKonklusjon\nDet er usikkert hvordan pandemien vil utvikle seg fremover. Det er blant annet uvisshet knyttet til mutasjoner og sykdomsutvikling, befolkningens selvregulerende adferd og tiltakstr\u00f8tthet samt til vaksiner.\nPandemien og smitteverntiltakene rammer bredt. Samfunns\u00f8konomisk teori og Holdengruppens analyser b\u00f8r v\u00e6re f\u00f8rende for helse\u00f8konomiske prioriteringer, slik samfunnsperspektivet allerede praktiseres ved beslutninger i andre sektorer.\n\u00a0\nEn samfunns\u00f8konomisk analyse tilsier mindre strenge smitteverntiltak mot covid-19 | Tidsskrift for Den norske legeforening"
        },
        {
            "heading": "LIT TER ATUR",
            "text": "1. Tracking covid-19 excess deaths across countries. The Economist 30.12.2021. https://www.economist.com/graphic-detail/coronavirus-excess-deaths-tracker Lest 2.1.2022.\n2. What is the economic cost of covid-19? The Economist 7.1.2021. https://www.economist.com/finance-and-economics/2021/01/09/what-is-the-economic-cost-ofcovid-19 Lest 2.1.2022.\n3. Folkehelseinstituttet. Covid-19. Ukerapport \u2013 uke 52. Publisert 5.1.2022. https://www.fhi.no/contentassets/8a971e7b0a3c4a06bdbf381ab52e6157/vedlegg/2021/ukerapportuke-52-27.12.21---02.01.22.pdf Lest 10.1.2022.\n4. Meld.St. 1 (2021\u20132022). Nasjonalbudsjettet 2022. https://www.regjeringen.no/no/dokumenter/meld.-st.-1-20212022/id2875458/ Lest 10.1.2022.\n5. Helsedirektoratet. Samfunns\u00f8konomiske vurderinger av smitteverntiltak (covid-19). Rapport fra ekspertgruppe p\u00e5 oppdrag for Helsedirektoratet. Rapport 1\u20133. https://www.helsedirektoratet.no/rapporter/samfunnsokonomisk-vurdering-av-smitteverntiltakcovid-19 Lest 10.1.2022.\n6. Regjeringen.no. Alle over 18 \u00e5r f\u00e5r tilbud om oppfriskningsdose. Pressemelding 19.12.2021. https://www.regjeringen.no/no/aktuelt/alle-over-18-ar-far-tilbud-omoppfriskningsdose/id2892876/ Lest 10.1.2022.\n7. Helsedirektoratet. \u00d8konomisk evaluering av helsetiltak \u2013 en veileder. 2012. https://www.helsedirektoratet.no/veiledere/okonomisk-evaluering-avhelsetiltak/%C3%98konomisk%20evaluering%20av%20helsetiltak%20%E2%80%93%20Veileder.pdf/_/ attachment/inline/a4c0d8f4-6420-47a5-a052344a5f2d0e76:637c45a5f29eda29afb9625968759e6fa4c4af61/%C3%98konomisk%20evaluering%20av %20helsetiltak%20%E2%80%93%20Veileder.pdf Lest 10.1.2022.\n8. Meld.St. 34 (2015\u20132016). Verdier i pasientens helsetjeneste \u2013 melding om prioritering. https://www.regjeringen.no/no/dokumenter/meld.-st.-34-20152016/id2502758/ Lest 10.1.2022.\n9. Finansdepartementet. Rundskriv R-109/14. Prinsipper og krav ved utarbeidelse av samfunns\u00f8konomiske analyser mv. Erstattet fra 1.1.2022 av R109/25.06.2021. https://www.regjeringen.no/globalassets/upload/fin/vedlegg/okstyring/rundskriv/faste/r_109_201 4.pdf Lest 10.1.2022.\n10. Olsen\u00a0JA, Richardson\u00a0J. Production gains from health care: what should be included in costeffectiveness analyses? Soc Sci Med 1999; 49: 17\u201326. [PubMed][CrossRef]\n11. Bjertn\u00e6s GHM, von Brasch T, Cappelen \u00c5 et al. COVID-19, tapt verdiskaping og finanspolitikkens rolle. Utredning for Koronakommisjonen. Oslo: Statistisk sentralbyr\u00e5, 2021. https://www.ssb.no/nasjonalregnskap-og-konjunkturer/artikler-og-publikasjoner/covid-19-taptverdiskaping-og-finanspolitikkens-rolle Lest 10.1.2022.\n12. Barne-, ungdoms- og familiedirektoratet. Koordineringsgruppen for tjenester til s\u00e5rbare barn og unge. https://bufdir.no/aktuelt/temaside_koronavirus/tjenestetilbudet_til_barn_og_unge_under_covid_1 9_pandemien/ Lest 2.1.2022.\n13. Helsedirektoratet. Covid-19 \u2013 samfunns\u00f8konomiske vurderinger. Rapport fra ekspertgruppe p\u00e5 oppdrag for Helsedirektoratet. Tredje rapport, del II. 15.3.2021. https://www.helsedirektoratet.no/rapporter/samfunnsokonomisk-vurdering-av-smitteverntiltakcovid-19/Samfunns%C3%B8konomiske%20vurderinger%20av%20smitteverntiltak%20Tredje%20rapport%20-%20del%202%20(15.%20mars%202021).pdf/_/attachment/inline/d543e9b0907e-4de8-87594ca5061fa1d9:f1cb9a46c5015eac6f01693e91b3eefa71a12bd9/Samfunns%C3%B8konomiske%20vurder inger%20av%20smitteverntiltak%20-Tredje%20rapport%20%20del%202%20(15.%20mars%202021).pdf Lest 10.1.2022.\n14. Helsedirektoratet. Samfunns\u00f8konomiske vurderinger av smitteverntiltak (covid-19). Rapport fra ekspertgruppe p\u00e5 oppdrag for Helsedirektoratet. F\u00f8rste rapport 7. april 2020. https://www.helsedirektoratet.no/rapporter/samfunnsokonomisk-vurdering-av-smitteverntiltakcovid-19/Samfunns%C3%B8konomiske%20virkninger%20smitteverntiltak%20covid19.pdf/_/attachment/inline/cf0faf7e-1789-4183-968b7f230d20b63f:5a06ef046ea00a0ec3881f42eae60fb722621525/Samfunns%C3%B8konomisk%20vurde ring%20av%20smitteverntiltak%20-%20covid-19.pdf Lest 10.1.2022.\n15. Helsedirektoratet. Helseeffekter i samfunns\u00f8konomiske anlayser. Veileder. H\u00f8ringsutgave, 2018. https://www.helsedirektoratet.no/tema/finansiering/helseokonomiskeanalyser/Helseeffekter%20i%20samfunns%C3%B8konomiske%20analyser%20-%20Veileder%20%20H%C3%B8ringsutgave%20Utkast%202018-06-14.pdf/_/attachment/inline/8d3bbfff-9e49-44b1-\n\u00a0\nEn samfunns\u00f8konomisk analyse tilsier mindre strenge smitteverntiltak mot covid-19 | Tidsskrift for Den norske legeforening\na4d8321fb47eff77:541ce8cfab321a559ff759af52229139569b79e6/Helseeffekter%20i%20samfunns%C3%B8k onomiske%20analyser%20-%20Veileder%20-%20H%C3%B8ringsutgave%20Utkast%202018-06-14.pdf Lest 10.1.2022.\n16. Helsedirektoratets anbefaling om tiltak mot utbruddet av koronavirus i Norge. Rapport 4.4.2020. https://www.helsedirektoratet.no/tema/beredskap-og-krisehandtering/koronavirus/anbefalingerogbeslutninger/Helsedirektoratets%20anbefaling%20om%20tiltak%20mot%20utbruddet%20av%20koro navirus%20i%20Norge.pdf/_/attachment/inline/63935b15-b7a1-4e0d-8a97f0497b05e0ce:cdffd2d2ac4a5dc22d06d5c43763b33654f8b37c/Helsedirektoratets%20anbefaling%20o m%20tiltak%20mot%20utbruddet%20av%20koronavirus%20i%20Norge.pdf Lest 10.1.2022.\n17. Gavi \u2013 The Vaccine Alliance. Cost-effective. https://www.gavi.org/vaccineswork/valuevaccination/cost-effective Lest 10.1.2022.\n18. Leidner\u00a0AJ, Murthy\u00a0N, Chesson\u00a0HW et al. Cost-effectiveness of adult vaccinations: A systematic review. Vaccine 2019; 37: 226\u201334. [PubMed][CrossRef]\n19. Vaksdal\u00a0HH, Gr\u00f8deland\u00a0G. Hvor effektive er covid-19-vaksinene hos eldre? Tidsskr Nor Legeforen 2021; 141. doi: 10.4045/tidsskr.21.0748. [PubMed][CrossRef]\n20. European Centre for Disease Prevention and Control. Country Overview Report: Week 50, 2021. Publisert https://covid19-country-overviews.ecdc.europa.eu/ Lest 29.12.2021.\n21. Helsedirektoratet. Brev om svar p\u00e5 Covid-19 oppdrag nr. 554 fra Helse- og omsorgsdepartementet \u2013 Innenlandsk bruk av koronasertifikat \u2013 del 2. 2021. https://www.helsedirektoratet.no/tema/beredskap-og-krisehandtering/koronavirus/fagliggrunnlag-til-helse-og-omsorgsdepartementet-covid-19/Oppdrag%20554%20-%20del%202%20%20Innenlandsk%20bruk%20av%20koronasertifikat.pdf/_/attachment/inline/7ba112a8-3ef8-47368448-b1daaeb80956:902445b3d7ba7c1563fef7bac0a7a51db0385fba/Oppdrag%20554%20%20del%202%20-%20Innenlandsk%20bruk%20av%20koronasertifikat.pdf Lest 10.1.2022.\n22. NOU 2021: 6. Myndighetenes h\u00e5ndtering av koronapandemien \u2013 rapport fra Koronakommisjonen. https://www.regjeringen.no/no/dokumenter/nou-2021-6/id2844388/ Lest 10.1.2021.\n23. Folkehelseinstituttet. Folkehelsen etter covid-19. Pandemiens konsekvenser for ulike grupper i befolkningen. Folkehelserapportens temautgave 2021. https://www.fhi.no/contentassets/b669d0bbb94943efae9793b33526d415/folkehelserapportenstemautgave-2021---folkehelsen-etter-covid-19.pdf Lest 10.1.2022.\nPublisert: 11. januar 2022. Tidsskr Nor Legeforen. DOI: 10.4045/tidsskr.22.0018 Mottatt 6.1.2022, godkjent 10.1.2022. \u00a9 Tidsskrift for Den norske legeforening 2024. Lastet ned fra tidsskriftet.no 25. januar 2024.\n\u00a0\nEn samfunns\u00f8konomisk analyse tilsier mindre strenge smitteverntiltak mot covid-19 | Tidsskrift for Den norske legeforening"
        }
    ],
    "year": 2024
}