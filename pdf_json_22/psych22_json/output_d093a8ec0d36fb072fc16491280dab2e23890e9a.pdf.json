{
    "abstractText": "kristineloedahl@gmail.com Seksjon for tidlig psykosebehandling Oslo universitetssykehus *N\u00e5v\u00e6rende adresse: Avdeling for akuttpsykiatri Oslo universitetssykehus, Ullev\u00e5l Kristine Loe Dahl er lege i spesialisering i psykiatri, er i bistilling legevaktlege ved Asker og B\u00e6rum legevakt og er tidligere lege i spesialisering i allmennmedisin. Forfatteren har fylt ut ICMJE-skjemaet og oppgir ingen interessekonflikter.",
    "authors": [
        {
            "affiliations": [],
            "name": "ufrivillige \u00f8yebevegelser"
        },
        {
            "affiliations": [],
            "name": "En kvinne"
        },
        {
            "affiliations": [],
            "name": "tidlig i 20-\u00e5rene"
        }
    ],
    "id": "SP:d0c8aabac911ef417199d89d822d57e8aea9b3c8",
    "references": [
        {
            "authors": [
                "P Mahal",
                "N Suthar",
                "N. Nebhinani"
            ],
            "title": "Spotlight on Oculogyric Crisis: A Review",
            "venue": "Indian J Psychol Med",
            "year": 2021
        },
        {
            "authors": [
                "M Solberg",
                "J. Koht"
            ],
            "title": "Oculogyric Crises",
            "venue": "Tremor Other Hyperkinet Mov (N Y)",
            "year": 2017
        },
        {
            "authors": [
                "Slow EJ",
                "Lang AE"
            ],
            "title": "Oculogyric crises: A review of phenomenology, etiology, pathogenesis, and treatment",
            "venue": "Mov Disord",
            "year": 2017
        },
        {
            "authors": [
                "E Barow",
                "SA Schneider",
                "KP Bhatia"
            ],
            "title": "Oculogyric crises: Etiology, pathophysiology and therapeutic approaches",
            "venue": "Parkinsonism Relat Disord",
            "year": 2017
        },
        {
            "authors": [
                "K. Abe"
            ],
            "title": "Psychiatric symptoms associated with oculogyric crisis: a review of literature for the characterization of antipsychotic-induced episodes",
            "venue": "World J Biol Psychiatry",
            "year": 2006
        },
        {
            "authors": [
                "Kalsner L",
                "Chamberlain SJ"
            ],
            "title": "Prader-Willi, Angelman, and 15q11-q13 duplication syndromes",
            "venue": "Pediatr Clin North Am",
            "year": 2015
        },
        {
            "authors": [
                "K Wolfe",
                "A Strydom",
                "D Morrogh"
            ],
            "title": "Chromosomal microarray testing in adults with intellectual disability presenting with comorbid psychiatric disorders",
            "venue": "Eur J Hum Genet",
            "year": 2016
        },
        {
            "authors": [
                "DM Gardner",
                "S Abidi",
                "Z Ursuliak"
            ],
            "title": "Incidence of Oculogyric Crisis and Long-Term Outcomes With Second-Generation Antipsychotics in a First-Episode Psychosis Program",
            "venue": "J Clin Psychopharmacol",
            "year": 2015
        },
        {
            "authors": [
                "JH Thygesen",
                "A Presman",
                "J Harju-Sepp\u00e4nen"
            ],
            "title": "Genetic copy number variants, cognition and psychosis: a meta-analysis and a family study",
            "venue": "Mol Psychiatry",
            "year": 2021
        },
        {
            "authors": [
                "Matson JL",
                "Shoemaker ME"
            ],
            "title": "Psychopathology and intellectual disability",
            "venue": "Curr Opin Psychiatry",
            "year": 2011
        },
        {
            "authors": [
                "F Iasevoli",
                "A Barone",
                "EF Buonaguro"
            ],
            "title": "Safety and tolerability of antipsychotic agents in neurodevelopmental disorders: a systematic review",
            "venue": "Expert Opin Drug Saf",
            "year": 2020
        },
        {
            "authors": [
                "Butler MG"
            ],
            "title": "Imprinting disorders in humans: a review",
            "venue": "Curr Opin Pediatr",
            "year": 2020
        },
        {
            "authors": [
                "E Dykens",
                "B. Shah"
            ],
            "title": "Psychiatric disorders in Prader-Willi syndrome: epidemiology and management",
            "venue": "CNS Drugs",
            "year": 2003
        },
        {
            "authors": [
                "A Ingason",
                "G Kirov",
                "I Giegling"
            ],
            "title": "Maternally derived microduplications at 15q11-q13: implication of imprinted genes in psychotic illness",
            "venue": "Am J Psychiatry",
            "year": 2011
        }
    ],
    "sections": [
        {
            "text": "En kvinne i 20-\u00e5rene med vrangforestillinger, hallusinasjoner og ufrivillige \u00f8yebevegelser\nNOE \u00c5 L\u00c6RE AV\nkristineloedahl@gmail.com Seksjon for tidlig psykosebehandling Oslo universitetssykehus *N\u00e5v\u00e6rende adresse: Avdeling for akuttpsykiatri Oslo universitetssykehus, Ullev\u00e5l Kristine Loe Dahl er lege i spesialisering i psykiatri, er i bistilling legevaktlege ved Asker og B\u00e6rum legevakt og er tidligere lege i spesialisering i allmennmedisin. Forfatteren har fylt ut ICMJE-skjemaet og oppgir ingen interessekonflikter.\nSeksjon for tidlig psykosebehandling, d\u00f8gnavdeling Oslo universitetssykehus Oda Skancke Gjerdalen er spesialist i psykiatri og overlege. Forfatteren har fylt ut ICMJE-skjemaet og oppgir ingen interessekonflikter.\nSeksjon for tidlig psykosebehandling Oslo universitetssykehus *N\u00e5v\u00e6rende adresse: Senter for psykisk helse og rus Lovisenberg Diakonale Sykehus Cecilie Heramb er ph.d., spesialist i medisinsk genetikk og lege i spesialisering i psykiatri. Forfatteren har fylt ut ICMJE-skjemaet og oppgir ingen interessekonflikter.\nSeksjon for tidlig psykosebehandling, poliklinikk Oslo universitetssykehus Erlend Strand Gardsjord er ph.d., spesialist i psykiatri, overlege og enhetsleder. Han har bistilling ved Psykiatrisk legevakt, Oslo universitetssykehus. Forfatteren har fylt ut ICMJE-skjemaet og oppgir ingen interessekonflikter.\nEn kvinne i 20-\u00e5rene med vrangforestillinger, hallusinasjoner og ufrivillige \u00f8yebevegelser | Tidsskrift for Den norske legeforening"
        },
        {
            "heading": "KRISTINE LOE DAHL*",
            "text": ""
        },
        {
            "heading": "ODA SKANCKE GJERDALEN",
            "text": ""
        },
        {
            "heading": "CECILIE HERAMB*",
            "text": "ERLEND STRAND GARDSJORD\nEn kvinne tidlig i 20-\u00e5rene med et sjeldent nevrogenetisk syndrom ble innlagt p\u00e5 psykiatrisk avdeling grunnet mistanke om psykoselidelse. Under sykdomsforl\u00f8pet utviklet pasienten anfall med ufrivillige \u00f8yebevegelser, atferdsendring og psykotiske symptomer som det var vanskelig \u00e5 behandle. Pasienten ble f\u00f8rste gang henvist til spesialisthelsetjenesten da hun var i tidlig barneskolealder. Henvisningsgrunnen var forsinket finmotorisk utvikling og mistanke om forsinket mental utvikling. Det ble utf\u00f8rt genetisk og metabolsk utredning, og ved matrisebasert komparativ genomisk hybridisering (array CGH) ble det p\u00e5vist en duplikasjon av omr\u00e5det q11q13 p\u00e5 kromosom 15. Metyleringsanalyse viste at pasienten hadde to kopier av maternelt arvestoff. Duplikasjonen kunne ha oppst\u00e5tt spontant eller blitt nedarvet fra mor. Som ledd i utredningen ble det tatt EEG, som viste normale funn, og MR caput som viste en fokal gli\u00f8s lesjon parietalt p\u00e5 h\u00f8yre side i periventrikul\u00e6r hvit substans. Forandringen ble oppfattet som gliose etter mulig iskemi eller infeksjon. Nevropsykologisk utredning konkluderte med evner i nedre norm\u00e5lomr\u00e5de for alderen, og det ble konkludert med at pasienten hadde ikke-verbale l\u00e6revansker. I de kommende \u00e5rene ble det iverksatt tiltak for oppf\u00f8lging av l\u00e6revansker, finmotoriske og sosiale utfordringer. Senere kom oppf\u00f8lging av rask vekt\u00f8kning og utvikling av overvekt. 15q11q13-duplikasjonssyndrom, som pasienten ble diagnostisert med, er en nevroutviklingsforstyrrelse som oppst\u00e5r som f\u00f8lge av en duplikasjon p\u00e5 kromosom 15 (1). Pasienten hadde ikke-verbale l\u00e6revansker, noe som ofte ses ved dette syndromet. Det samme gjelder forsinket motorisk utvikling og vansker med sosial interaksjon, som ogs\u00e5 var en sentral del av pasientens utfordringer. Hun hadde ogs\u00e5 fenotypiske trekk som liten nese (small button nose) og lav h\u00f8ydevekst.\nPasienten var i 20-\u00e5rene da hun f\u00f8rste gang ble innlagt i psykisk helsevern med mistanke om psykoseutvikling. Det kliniske bildet var preget av paranoid beredskap, somatiske og paranoide vrangforestillinger, vrangforestillinger om skyld, selvhenf\u00f8ring, insomni og angst. Under innleggelsen fremstod pasienten preget av syns- og h\u00f8rselshallusinose, usammenhengende tale og impulspreget og desorganisert atferd. Det var mistanke om schizofreni. Hun ble gradvis bedre etter oppstart med antipsykotisk medikasjon med 15\u00a0mg olanzapin (Zyprexa) i tablettform. Grunnet vekt\u00f8kning p\u00e5 14\u00a0kg i l\u00f8pet av seks ukers behandling med olanzapin samt ultrarask metabolisme av aripiprazol grunnet p\u00e5vist CYP2D6-polymorfisme, byttet man til amisulprid (Solian) tabletter 400\u00a0mg under innleggelsen. Somatisk unders\u00f8kelse, EKG, blodpr\u00f8ver og en ny MR caput ble utf\u00f8rt, uten at man kunne finne en organisk \u00e5rsak til psykoseutviklingen. Serumspeil av amisulprid viste 107 nmol/L (referanseomr\u00e5de 100\u20131\u00a0500), og dosen ble \u00f8kt til 400\u00a0mg morgen og 400\u00a0mg kveld p\u00e5 utskrivningsdagen fra d\u00f8gnavdeling, 2,5\u00a0uker etter oppstart med medikamentet. Ved utskrivning etter \u00e5tte ukers d\u00f8gninnleggelse virket pasienten \u00e5 v\u00e6re i bedring uten \u00e5penbare psykotiske symptomer. Det var planlagt videre poliklinisk oppf\u00f8lging. To dager etter utskrivning ble pasienten reinnlagt grunnet anfall med ufrivillige \u00f8yebevegelser og \u00f8kte psykotiske symptomer. Det hadde da g\u00e5tt tre uker siden oppstart med amisulprid og to dager siden dose\u00f8kning. Anfallene debuterte akutt og bestod av smertefulle, ufrivillige \u00f8yebevegelser med blikkdeviasjon oppad og samtidig \u00f8kte paranoide vrangforestillinger, indre uro og angstf\u00f8lelse av minutter til timers varighet. Okulogyrisk krise er en form for akutt dystoni som kjennetegnes av vedvarende dyston blikkdeviasjon oppad. Blikkdeviasjonen kan v\u00e6re ubehagelig eller smertefull, og anfallene kan vare fra sekunder til timer (2\u20134). Ved anfall av okulogyrisk krise kan det samtidig forekomme \u00f8kt blunkefrekvens, blefarospasme, nakkedystoni, protruderende tunge samt autonome symptomer som \u00f8kt svetting, hypertensjon, takykardi, pupilldilatasjon, r\u00f8dming\n\u00a0\nEn kvinne i 20-\u00e5rene med vrangforestillinger, hallusinasjoner og ufrivillige \u00f8yebevegelser | Tidsskrift for Den norske legeforening\nog \u00f8kt spyttsekresjon (5). Psykiatriske symptomer som angst, visuelle hallusinasjoner eller illusjoner, h\u00f8rselshallusinose, katatoni, forbig\u00e5ende vrangforestillinger eller tvangstanker kan forekomme under anfall (5, 6).\nAnfall av okulogyrisk krise er selvlimiterende. Behandling kan likevel bli aktuelt for \u00e5 avkorte forl\u00f8pet og bedre livskvalitet (4). Behandlingsstrategien avhenger av den utl\u00f8sende \u00e5rsaken. Dosereduksjon eller seponering av det utl\u00f8sende medikamentet vil ofte medf\u00f8re bedring av medikamentutl\u00f8st okulogyrisk krise (5). Hvis dette ikke lar seg gj\u00f8re, eller er utilstrekkelig, benyttes antikolinerge legemidler. Intraven\u00f8s administrasjon anbefales grunnet hurtig innsettende effekt (4). Benzodiazepiner som diazepam (Valium) og klonazepam (Rivotril) kan avhjelpe okulogyrisk krise indusert av antipsykotisk medikasjon (4, 5).\nI dette tilfellet ble bivirkning av amisulprid vurdert som den mest sannsynlige \u00e5rsaken. D\u00f8gndoseringen ble derfor redusert fra 800\u00a0mg til 400\u00a0mg. I tillegg ble det startet behandling med biperiden (Akineton) 2\u00a0mg tabletter og diazepam (Valium) 5\u00a0mg tabletter, med effekt. Pasienten ble utskrevet til videre poliklinisk oppf\u00f8lging etter to dagers innleggelse. I l\u00f8pet av den polikliniske oppf\u00f8lgingen opplevde pasienten over en seks ukers periode liknende anfall 1\u20132 ganger i uken. Episodene varte oftest 20\u201330\u00a0minutter, men av og til i flere timer. Under anfallene var pasienten bevisst og husket i ettertid hva som hadde hendt. 2\u00a0mg biperiden i tablettform kuperte ikke anfallene. Pasienten ble p\u00e5 ny innlagt. Det var da g\u00e5tt \u00e5tte uker siden f\u00f8rste anfall med ufrivillige \u00f8yebevegelser og fem m\u00e5neder siden f\u00f8rste innleggelse. Form\u00e5let med denne elektive innleggelsen var \u00e5 gjennomf\u00f8re medikamentbytte til lurasidon i tablettform som antipsykotisk vedlikeholdsbehandling. I l\u00f8pet av tre uker ble lurasidon trappet opp til 111\u00a0mg, og pasienten ble skrevet ut til hjemmet etter 3,5 ukers innleggelse. Grunnet fortsatt anfall av uro, angst og panikk i sammenheng med \u00f8yerullinger, ble det fors\u00f8kt anfallsbehandling med klorprotiksen (Truxal) 15\u201325\u00a0mg tabletter ved behov. Anfallene var tidvis ledsaget av forf\u00f8lgelsestanker, men ikke hallusinose. Klorprotiksen hadde effekt p\u00e5 paranoiditet, men med sedasjon som ubehagelig bivirkning. Situasjonen fremstod noks\u00e5 uendret fra da pasienten var medisinert med amisulprid. De p\u00e5f\u00f8lgende m\u00e5nedene brukte pasienten i \u00f8kende grad oksazepam (Sobril) 15\u00a0mg og diazepam 10\u00a0mg, opptil tre tabletter daglig av hvert av de to preparatene. Hun tok ogs\u00e5 klorprotiksen 15\u00a0mg eller 25\u00a0mg peroralt ved anfall, maksimalt 100\u00a0mg per d\u00f8gn, som b\u00e5de pasient og p\u00e5r\u00f8rende rapporterte varierende effekt av. Pasienten opplevde b\u00e5de psykosesymptomene og anfallene med ufrivillige \u00f8yebevegelser som sv\u00e6rt skremmende. I enkelte tilfeller virket anfallene \u00e5 starte med uro og deretter ufrivillige \u00f8yebevegelser, og i disse tilfellene virket klorprotiksen \u00e5 ha effekt. P\u00e5r\u00f8rende observerte at pasienten tidvis kunne flytte blikket under anfall. Man dr\u00f8ftet derfor om anfallene bedre kunne forst\u00e5s som anfall av psykotisk betinget uro, okulogyrisk krise eller som angstanfall med redsel for nye anfall. Anfallshyppigheten virket \u00e5 \u00f8ke ved endringer eller stress. Det ble tatt ny EEG for \u00e5 utelukke epilepsi som \u00e5rsak, med normale funn. Det var da g\u00e5tt elleve m\u00e5neder siden f\u00f8rste innleggelse og \u00e5tte m\u00e5neder siden debut av anfall med ufrivillige \u00f8yebevegelser. Det er beskrevet tilfeller av okulogyrisk krise b\u00e5de ved bruk av f\u00f8rste- og annengenerasjons antipsykotiske legemidler, men tilstanden virker \u00e5 forekomme hyppigere ved f\u00f8rstnevnte medikamentgruppe, som har sterkere dopaminblokkerende effekt (5). Klorprotiksen ble derfor seponert og erstattet med kvetiapin 25\u201350\u00a0mg tabletter, som gir lavere risiko for ekstrapyramidale bivirkninger. Okulogyrisk krise vil vanligvis forsvinne innen 2\u201348\u00a0timer etter seponering av medikamentet som for\u00e5rsaket anfallet (5). Andre tilstander som kan assosieres med okulogyrisk krise, er nevrometabolske sykdommer, en rekke bevegelsesforstyrrelser og fokale hjernelesjoner (4, 5). De fleste hjernelesjoner som kan gi opphav til okulogyrisk krise, befinner seg i de nigrostriatale banene (2, 5).\n\u00a0\nEn kvinne i 20-\u00e5rene med vrangforestillinger, hallusinasjoner og ufrivillige \u00f8yebevegelser | Tidsskrift for Den norske legeforening\nFor \u00e5 f\u00e5 kliniske observasjoner av anfall og vurdere funksjonsniv\u00e5 ble pasienten p\u00e5 nytt innlagt elektivt p\u00e5 en d\u00f8gninstitusjon. Det var da g\u00e5tt ni m\u00e5neder siden debut av anfallene og fem m\u00e5neder siden siste d\u00f8gninnleggelse. Pasienten brukte lurasidon 111\u00a0mg daglig som fast medisin samt kvetiapin 25\u201350\u00a0mg tabletter ved behov. Symptombildet forverret seg under innleggelsen, og overf\u00f8ring til en akuttseksjon ble n\u00f8dvendig. Endring av rammer, redusert s\u00f8vn og mindre tid med p\u00e5r\u00f8rende virket \u00e5 bidra til forverringen, som var preget av s\u00f8vnl\u00f8shet, desorganisert atferd, motorisk uro, usammenhengende tale, vrangforestillinger og stemmeh\u00f8ring samt episoder med ufrivillige \u00f8yebevegelser, blikkdeviasjon oppad og smerter i \u00f8ynene. De psykotiske symptomene avtok i l\u00f8pet av f\u00e5 dager etter stabilisering av s\u00f8vn, men anfall med ufrivillige \u00f8yebevegelser ledsaget av psykotisk tankeinnhold og atferdsendring vedvarte. Det ble beskrevet at enkelte av anfallene prim\u00e6rt bestod av angst og uro, is\u00e6r angst for nye anfall. Disse anfallene l\u00e6rte pasienten \u00e5 kupere ved puste\u00f8velser. Andre anfall virket \u00e5 starte med smerter i \u00f8ynene og ufrivillige \u00f8yebevegelser, tidvis med samtidige psykosesymptomer. Det ble beskrevet 16 anfall over tre m\u00e5neder i d\u00f8gnavdeling. Utenom anfallene var pasienten upsykotisk. Fors\u00f8k p\u00e5 anfallsbehandling med oksazepam 15\u00a0mg, diazepam 5\u00a0mg og biperiden 2\u00a0mg tabletter var uten sikker effekt. Anfallsbehandling med biperiden intraven\u00f8s injeksjon 2,5\u20135\u00a0mg ga rask bedring ved to anledninger. Kvetiapin 25\u00a0mg peroralt hadde tidvis effekt som anfallsbehandling ved uro uten ledsagende ufrivillige \u00f8yebevegelser. Fordi fenomenet okulogyrisk krise er noks\u00e5 sjeldent og med stor variasjon i klinisk alvorlighetsgrad, kan diagnostikken v\u00e6re utfordrende. Okulogyrisk krise kan feilaktig tolkes som et uttrykk for psykotisk forverring eller som et funksjonelt symptom (5). Differensialdiagnostisk b\u00f8r epilepsi, benign paroksysmal tonisk blikkdeviasjon\u00a0oppadsyndrom (benign paroxysmal tonic upgaze) og okulogyriske tics overveies (2, 5).\nDet ble igjen vurdert hvorvidt anfallene kunne skyldes dissosiasjon, v\u00e6re uttrykk for angst, psykoseforverring, okulogyrisk krise eller epilepsi. Blodpr\u00f8vene viste normale funn. Det ble utf\u00f8rt s\u00f8vndeprivert EEG, 24-timers EEG og deretter 48-timers EEG, med \u00f8nske om registrering under anfall for \u00e5 utelukke fokalepileptiske anfall. Pasienten fikk ingen anfall under denne registreringen, og man konkluderte med at det ikke var holdepunkt for epilepsi. En ny nevropsykologisk utredning konkluderte med lett psykisk utviklingshemning. Nevrolog vurderte okulogyrisk krise som mest sannsynlige \u00e5rsak til pasientens anfall. Mulig sammenheng mellom anfallene og pasientens duplikasjonssyndrom ble nevnt, uten at man konkluderte noe omkring dette. For \u00e5 unders\u00f8ke om anfallene var utl\u00f8st av antipsykotika, var det \u00f8nskelig \u00e5 observere pasienten i medikamentfri tilstand.\n12\u00a0m\u00e5neder etter anfallsdebut ble lurasidon gradvis trappet ned og seponert i l\u00f8pet av 5,5\u00a0uker. Oksazepam, diazepam og klorprotiksen ble ogs\u00e5 seponert. Pasienten var anfallsfri under hele nedtrappingsfasen og uten tilbakefall av psykotiske symptomer. Dette har vedvart, og n\u00e5r denne artikkelen skrives har pasienten hatt over ett \u00e5r uten antipsykotisk medikasjon. Pasienten ble skrevet ut av d\u00f8gnopphold i psykisk helsevern, er etablert i egen bolig og har jobb og annen meningsfull daglig aktivitet.\nDiskusjon\nKasuistikken illustrerer utfordringer ved diagnostikk av psykosegjennombrudd og okulogyrisk krise hos en pasient med et sjeldent genetisk syndrom. Grunnet mistanke om debut av schizofreni ble retningslinjer med ett \u00e5rs behandling med antipsykotisk medikasjon f\u00f8r pr\u00f8veseponering fulgt. Flere ulike medikamenter ble fors\u00f8kt, med m\u00e5l om \u00e5 redusere risikoen for bivirkninger i form av okulogyrisk krise. Det var vanskelig \u00e5 f\u00e5 fram anamnestisk informasjon om anfallene fra pasienten, og derfor ble observasjoner fra p\u00e5r\u00f8rende, i poliklinikk og p\u00e5 avdeling spesielt viktig. Pasienten opplevde en \u00f8kende frykt\n\u00a0\nEn kvinne i 20-\u00e5rene med vrangforestillinger, hallusinasjoner og ufrivillige \u00f8yebevegelser | Tidsskrift for Den norske legeforening\nfor nye episoder b\u00e5de med psykose og okulogyriske kriser, var trygghetss\u00f8kende og reagerte negativt p\u00e5 stress og endringer i rammer. Som et resultat av dette ble b\u00e5de behandling og utredning langvarig.\n15q11q13-duplikasjonssyndrom, Prader-Willis syndrom og Angelmans syndrom skyldes mutasjoner p\u00e5 samme lokus p\u00e5 kromosom 15: 15q11q13. Syndromene skyldes enten manglende funksjon eller overekspresjon av minst ett imprintet gen (7). 15q11q13duplikasjonssyndrom skyldes kromosomal kopitallsvariasjon (8), mens Prader-Willis syndrom og Angelmans syndrom kan for\u00e5rsakes av ulike genetiske mekanismer, heriblant kopitallsvariasjoner. Genomisk imprinting er et fenomen der ekspresjonen av et gen er ulik ut ifra om genet er nedarvet fra far eller fra mor. Den samme genvarianten kan alts\u00e5 gi ulike egenskaper avhengig av om det sitter p\u00e5 et kromosom som stammer fra far eller fra mor (7). Hver av de tre syndromene har en insidens p\u00e5 omtrent 1/15\u00a0000\u20131/30\u00a0000 f\u00f8dsler (7).\nPasienter med kopitallsvariasjoner har \u00f8kt risiko for psykiske lidelser, herunder psykoser (8). Kasuistikken kan bidra til \u00e5 belyse at nevroutviklingsforstyrrelser i seg selv gir \u00f8kt s\u00e5rbarhet for psykosegjennombrudd og utvikling av nevrologiske medikamentelle bivirkninger, herunder okulogyrisk krise. I dette tilfellet var pasientens genetiske sykdom kjent ved f\u00f8rstegangskontakt med psykisk helsevern. Ved samtidig forekomst av psykisk utviklingshemning uten kjent \u00e5rsak og behandlingskrevende psykisk lidelse, kan genetisk unders\u00f8kelse for kopitallsvariasjoner vurderes (8).\nDet finnes ingen diagnostiske kriterier for okulogyrisk krise, men slike foresl\u00e5s i en artikkel av Slow og Lang (4). Forekomsten er ukjent, men en studie angir en insidens p\u00e5 0,9\u20133,4\u00a0% ved bruk av antipsykotisk medikasjon (9).\nFenomenet ble f\u00f8rste gang beskrevet hos pasienter med parkinsonisme som f\u00f8lge av epidemien av encephalitis lethargica rundt 1920-tallet (4). Et bredt spekter av tilstander assosieres med okulogyrisk krise. Disse kan inndeles i tre hovedkategorier: medikamentindusert, for\u00e5rsaket av bevegelsesforstyrrelser eller for\u00e5rsaket av hjernelesjoner. Blant bevegelsesforstyrrelsene kan aromatisk mangel p\u00e5 L-aminosyre, mangel p\u00e5 sepiapterinreduktase og tyrosinhydroksylase samt Retts syndrom nevnes. Hjernelesjoner i hjernestammen etter herpesencefalitt, lesjoner i dorsale del av midthjernen, substantia nigra, posteriore tredje ventrikkel eller basalgangliene er ogs\u00e5 beskrevet (5). I nyere tid er den hyppigste \u00e5rsaken til okulogyrisk krise dopaminblokkerende legemidler (5). Is\u00e6r er okulogyrisk krise rapportert ved bruk av antipsykotiske legemidler, antiemetika og andre dopaminantagonister. Okulogyrisk krise er ogs\u00e5 beskrevet som bivirkning av medikamenter som ikke virker direkte p\u00e5 dopaminsystemet, deriblant selektive serotoninreopptakshemmere (SSRI) (5).\nPatofysiologien bak okulogyrisk krise er ikke fullstendig klarlagt, men en hypodopaminerg tilstand er til stede i det fleste tilfeller. Det at fenomenet kan oppst\u00e5 som f\u00f8lge av lesjoner i den dopaminerge nigrostriatale banen eller ved blokkering av dopaminreseptorer, st\u00f8tter denne teorien. Sykdommer som p\u00e5virker dopaminmetabolismen, kan ogs\u00e5 gi okulogyrisk krise (5). En teori er at tilstanden skyldes en ubalanse mellom dopaminerg og kolinerg aktivitet i striatum. Dopaminerg hypofunksjon kan medf\u00f8re en relativ \u00f8kning av kolinerg nevrotransmisjon, som kan utl\u00f8se dystoni. I tillegg er det velkjent at antikolinerge legemidler kan gi rask bedring av okulogyrisk krise (5). Med utgangspunkt i denne forklaringsmodellen er det vanskeligere \u00e5 forklare hvordan okulogyrisk krise kan oppst\u00e5 ved bruk av medikamenter som ikke direkte p\u00e5virker dopaminfunksjonen, og fortsatt anses patofysiologien bak okulogyrisk krise som uklar (4).\nUnder pasientens forl\u00f8p var det mistanke om medikamentell bivirkning i form av okulogyrisk krise, men det ble ogs\u00e5 lenge vurdert at anfallene var del av det psykotiske symptombildet. Som f\u00f8lge av dette \u00f8kte man den antipsykotiske medikasjonen, noe som kan ha bidratt til ytterligere forverring av situasjonen. Pasienthistorien illustrerer viktigheten av \u00e5 v\u00e6re klar over at pasienter under anfall med okulogyrisk krise samtidig\n\u00a0\nEn kvinne i 20-\u00e5rene med vrangforestillinger, hallusinasjoner og ufrivillige \u00f8yebevegelser | Tidsskrift for Den norske legeforening\nkan fremvise psykotiske symptomer. Imidlertid er ufrivillige, smertefulle \u00f8yebevegelser uvanlig ved psykose og b\u00f8r gi mistanke om okulogyrisk krise. Kasuistikken viser ogs\u00e5 at intraven\u00f8s administrasjon av biperiden kan v\u00e6re en bedre anfallskuperende behandling ved okulogyrisk krise enn tabletter, noe vi burde fors\u00f8kt tidligere.\nPasientens okulogyriske kriser vedvarte ved bruk av flere ulike medikamenter, b\u00e5de f\u00f8rsteog annengenerasjons antipsykotika. Under forl\u00f8pet ble pasienten diagnostisert med psykisk utviklingshemning. Det er kjent at pasienter med psykisk utviklingshemning har \u00f8kt risiko for psykose (10, 11) og utvikling av nevrologiske bivirkninger ved antipsykotisk behandling, heriblant okulogyriske kriser (12). Man b\u00f8r derfor utvise s\u00e6rlig forsiktighet ved doseendringer med antipsykotisk behandling hos denne pasientgruppen. Det ser ut til at personer med Prader-Willis syndrom har en \u00f8kt risiko for psykose, ofte med tidlig debut (13, 14). Studier tyder ogs\u00e5 p\u00e5 at 15q11q13-duplikasjonssyndrom og kopitallsvariasjon kan v\u00e6re en risikofaktor for utvikling av schizofreni og andre psykoser (13, 15). Vi finner ikke noe i litteraturen om hvorvidt det kan v\u00e6re \u00f8kt risiko for okulogyrisk krise ved 15q11q13duplikasjonssyndrom, men denne kasuistikken kan gi mistanke om dette.\nB\u00e5de pasienten og hennes verge har gitt samtykke til at artikkelen blir publisert.\nArtikkelen er fagfellevurdert."
        }
    ],
    "title": "KRISTINE LOE DAHL* ODA SKANCKE GJERDALEN CECILIE HERAMB* ERLEND STRAND GARDSJORD",
    "year": 2024
}